<storry>
<p align="center"><img width="302" height="564" src="ht1_clip_image002.jpg" alt="01" /></p>
<br clear="all" />
<br clear="all" />
<p align="center">Steve Jackson and Ian  Livingstone<br />
  <em>Talisman  of Deah</em></p>
<p align="center">&nbsp;</p>
<p align="center">Fordította:<br />
  <em>Varsányi  Mária</em></p>
<p align="center">&nbsp;</p>
<p align="center"><em>Bob  Harvey illusztrációival</em></p>

<p align="center">Concept copyright © Steve Jackson and Ian<br />
  Livingstone<br />
  Text Copyright © Jamie Thomson and Mark<br />
  Smith, 1985<br />
  Illustrations copyright © Bob Harvey, 1985<br />
  All rights reserved<br />
  Hungarian translation © Varsányi Mária, 1990</p>
<br clear="all" />
<p align="center"><strong>HÁTTÉRTÖRTÉNET</strong></p>
<p>Lassan visszanyered az eszméletedet. Egy vidáman  trillázó énekesmadár hangjára felnyitod a szemedet. Zöld bársonypamlagon  fekszel, egy felhők közt úszó hatalmas fehér kastély legmagasabb tornyában.  Fölkelsz, hogy körülnézz. A csillogó óarany tollú énekesmadár a vár ormán ragyog.  Mögötte az óceánkék égbolt, melyen sehol sem látod a napot.<br />
  Különös, idegen ruhát viselsz, sötétzöld  bricseszt és a mellén kivarrt bőrzekét. Lábadon rőtvörös puha, kényelmes  borjúbőr csizma feszül, nadrágod a csizmaszárba tűrve. Nehéz kard lóg az oldaladon,  és legnagyobb meglepetésedre érzed, hogy ügyesen tudsz vele bánni. Miközben a  madár trilláit hallgatod, megpróbálod felidézni a Föld emlékét, de minden olyan  távoli és ködös. Valaki kiemelt jólismert világodból és megtanított a  kardforgatás művészetére. Arra nem emlékszel, hogy ki és miért tanított meg rá,  de a kard markolata ismerősen simul a kezedhez. Előhúzod, szúrsz és hárítasz,  és elcsodálkozol, hogy kardod gyorsabban hasítja a levegőt, mint a szemed  követni tudná.<br />
  A madarat látszólag nem zavarja, kardforgató  tudományod bemutatója, te viszont igencsak meglepődsz, mikor vidám, fuvolázó  hangján megszólal.<br />
  - Köszöntelek, Végzet Bajnoka! Ne aggódj,  egyelőre még biztonságban vagy.<br />
  - Hol vagyok? - kérded, mintha csak álom  volna az egész.<br />
  - Attól tartok, messze, messze az otthonodtól.  Ez itt az Orb, és az Istenek Kertjében vagy.<br />
  - Mi az az Orb? - kérded.</p>
<br clear="all" />
<p>- Ó, az egészen más, mint a Föld; majd  meglátod. Különös világ, tele csodákkal. Az emberek mellett nemcsak hozzám  hasonló beszélő állatok lakják, hanem hátborzongató és vérszomjas szörnyetegek,  óriások, sárkányok és démonok is. A városokban mágusok és varázslók, a mágia  nagy tudói élnek. De ne félj! Azért választottunk bajnokunknak, mert a földiek  közül te vagy a legesélyesebb a sikerre. Most pedig eleget kell tennem a megbízatásomnak.  Jöjj! Uraim meghagyták, hogy vezessetek hozzájuk a lenti terembe. Kérlek,  kövess!<br />
  - Ezzel az aranymadár fölröppen és lefelé  száll egy csigalépcsőt követve. Hitetlenkedve elindulsz utána a kőlépcsőn. Egy  nagy, kör alakú szobába érsz: két alak áll ott, akik jöttödre feléd fordulnak:<br />
  - Légy üdvözölve - mondja az egyikük, egy  díszes lebernyegbe öltözött nőalak. A feje teljesen kopasz. Ahogy a nő feléd  lép, csillogó ruhája folyton változtatja a színét; mielőtt rádöbbennél, hogy mi  történik, már el is bájolt. Arcába nézve saját képmásodat pillantod meg, amint  egy óriási templomban élethalálharcot vívsz.<br />
  Változik a kép, újra magadat látod, amint egy  fallal körülvett városból jössz ki. Egyedül vágsz át a kihalt ingoványon, hogy  egy dzsungelben köss ki, ahol kék bőrű ördögök vesznek körül. Végigfut a hideg  a hátadon, amikor rájössz, hogy sorsod villant fel előtted. Csak akkor veszed  észre, hogy a nő teljesen sima arcán még szemek sincsenek, amikor a látomásnak  vége.<br />
  A másik a szemed láttára változik át. Az  egyik pillanatban még nagy tudású, ősz vénember, a másikban már koraérett  gyermek. Átalakulása<br />
</p>
<br clear="all" />
<p>mindössze néhány pillanatig tart, mégis olyan  finoman történik mindez, hogy szinte észre sem lehet venni, hogy arcvonásai  megváltoznak. Hangja lágy, nem érződik rajta a kora.<br />
  - Azért idéztünk meg ide, Orb földre - mondja  -‚ mert meg kívánjuk akadályozni a természet egyensúlyának végzetes  felborulását. A kozmikus mérleg túlságosan is felbillent, és neked is részt  kell venned a visszaállításában! Mi itt, az Istenek Kertjében nem  foglalkozhatunk azzal, hogy helyrehozzuk a dolgokat. Mi nem küzdhetünk meg azzal,  aki káosszal fenyegeti az Orbot. Mi inkább az embereket használjuk fel erre a  célra. De hogy sikerrel jársz-e, azt nem tudom.<br />
  A terem padlója, amelyen állsz, az elképzelhető  legrészletesebb, és legvalószerűbb térkép. Apró embereket is látsz rajta, akik  ennek a világnak a földjeit művelik, és utcáit járják. Csúcsos tornyú kastélyok  világa ez, ahol lovagok paripákon száguldoznak, szélben lobogó zászlókat tartó  kísérőik társaságában, s ahol magas fallal védett, templomokkal és bástyákkal  teli különös Városok sorakoznak, de a pompa mellett orgyilkosoknak és  tolvajoknak találkahelyül szolgáló rejtett pincék is vannak. A szem nélküli  halhatatlan ekkor odalép hozzád, és megcirógatja az arcodat. Ruhája most olyan,  akár a tenger kékje.<br />
  - Most leküldünk az Orb mélyébe - mondja. -  Ha a Halál karmai közé kerülsz, nem segíthetünk rajtad. Ne okozz nekünk  csalódást!<br />
  - Miben ne okozzak nektek csalódást? - kérdeznéd,  de ekkor legnagyobb rémületedre a térkép egyik sötét repedése kérlelhetetlenül  beszippant.<br />
</p>
<p>Feldühít a felismerés, hogy sorsodat mások irányítják,  s úgy határozol, hogy mindenáron visszatérsz otthonodba, a Földre. Orb világa  azonban elnyel, s a félelemtől elveszted az eszméletedet.</p>
<p align="center"><img width="165" height="74" src="ht1_clip_image009.jpg" alt="x2" /></p>
<p align="center">ÉS MOST Lapozz a 1-ra!</p>
  </storry>