<p align="center"><img src="ht1-intro_clip_image002.jpg" alt="" width="302" height="473" /></p>
<br clear="all" />
<br clear="all" />
<p align="center">A mű eredeti címe:<br />
  <em>Freeway  Warrior</em></p>
<p align="center"><em>Kevin  Bulmer illusztrációival</em></p>
<p align="center">Fordította<br />
  <em>Forray  Katalin</em></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align="center">© Ian Livingstone,  1985<br />
  Hungarian translation  Forray Katalin, 1989</p>
<br clear="all" />
<p align="center"><strong>Egyéni  adottságok</strong></p>
<p>Mint a korábbi kalandos, fantasztikus játékregényekben,  itt is kockadobással tudod meghatározni adottságaidat, melyeket aztán föl kell  jegyezned a Kalandlapra. A következő három adottsággal rendelkezel:</p>
<p align="center">Ügyesség</p>
<p>Dobj egy dobókockával. Adjál 6-ot a kapott  számhoz, és az összeget írd a Kalandlap Ügyesség rovatába. Ez a szám  autóvezetési, -szerelési tudásodat, küzdőképességedet jelzi. Ügyesség pontjaid  növekedhetnek, de csökkenhetnek is utad során, ám soha nem léphetik túl a  kezdeti értéket.</p>
<p align="center">Életerő</p>
<p>Dobj két kockával. Adjál 24-et a kapott  számhoz, és az összeget jegyezd fel a Kalandlap Életerő rovatába. Életerő  pontszámod fizikai állapotodat és erőnlétedet mutatja. Életerőd csökken, amikor  megsérülsz. A magaddal vitt mentődoboz tíz gyógyszercsomagot tartalmaz,  amelyekkel sebeidet gyógyíthatod. A &bdquo;kezelés&quot; 4-gyel növeli Életerő  pontjaid számát. Bármikor használhatod a mentőládát, kivéve, amikor éppen  harcolsz valakivel, de ne feledd el soha áthúzni a Kalandlapon, ha elhasználtál  egy gyógyszercsomagot. Azt se feledd, hogy Életerő pontjaid sem léphetik túl  kezdeti értéküket.</p>
<br clear="all" />
<p>&nbsp;</p>
<p align="center">Szerencse</p>
<p>Dobj egy kockával. Adjál 6-ot a kapott  számhoz, és írd az összeget a Kalandlap Szerencse rovatába. Ez a pontszám a  Szerencsédet jelzi, azt mutatja, milyen jövő van megírva számodra a sors könyvében.  Utad során többször is előfordul majd - küzdelem közben vagy bármely más  helyzetben -, hogy próbára teheted a Szerencsédet, remélve, hogy az események  kedvezőbben alakulnak. (Ennek a részleteit az adott oldalakon tudod meg.) De  jól vigyázz. Kockázatos a Szerencsére építeni, mert ha nincs Szerencséd, az  eredmény végzetes lehet.<br />
  Szerencsédet a következő módon teheted próbára.  Dobj két kockával. Ha a kapott szám akkora vagy kisebb, mint ahány Szerencse  ponttal rendelkezel, akkor Szerencséd volt, és az események kedvezően alakulnak.  Ám ha a kapott szám magasabb, akkor nem volt Szerencséd, és viselned kell a  következményeket. A játékban úgy hívjuk ezt: Tedd próbára Szerencsédet. Minden  alkalommal, ahányszor csak próbára teszed Szerencsédet, 1-et le kell vonnod  Szerencse pontjaidból. így hamar rádöbbensz arra, hogy minél inkább a  Szerencsére hagyatkozol, annál kockázatosabbá válik ez számodra. Szerencse  pontjaidat növelheted is, ha néha különlegesen szerencsés voltál. De ne feledd,  hogy Szerencse pontjaid sem léphetik túl kezdeti értéküket.</p>
<p align="center"><img src="ht1-intro_clip_image004.jpg" alt="" width="276" height="61" /></p>
<br clear="all" />
<p align="center"><strong>Járműved  jellemzői</strong></p>
<p>Autód páncélzatát és fegyverzetét is  dobókockák segítségével állapíthatod meg, majd feljegyzed a Kalandlapra. Két  alapvető tulajdonságot kell tudnod:</p>
<p align="center">Tűzerő</p>
<p>Dobj egy kockával. Adjál 6-ot a kapott  számhoz, és írd az Összeget a Kalandlap Tűzerő rovatába. Ez a szám autód  motorjának erejét és géppuskáinak hatékonyságát jelzi. A Tűzerő növekedhet is,  csökkenhet is utad során, de soha nem lépheti túl kezdeti értékét. (Az autó  rakétavetőjének használatát az Autós Csata cím alatt magyarázzuk el.)</p>
<p align="center">Páncélzat</p>
<p>Dobj két kockával. Adjál 24-et a kapott  számhoz, és az összeget jegyezd fel Kalandlapod Páncélzat rovatába. Ez jelzi  autód védelmét. A géppuskák és a korlátlan számú golyó mellett az autón különleges  fegyverek is vannak, amelyeket úgyszintén felhasználhatsz. Négy rakéta áll  rendelkezésedre (lásd: Autós Csata); ezenkívül három doboz vasszög, és két  olajtartály a kocsi aljára szerelve. Ezeket akkor használhatod fel, amikor  lehetőséget kapsz rá, s ha egyet felhasználtál, ki kell húznod a Kalandlapról.<br />
  Tankolhatsz is utad során, de ezt is fel kell  tüntetned a Kalandlapon a megfelelő rovatban. Úgyszintén jegyezned kell minden  átalakítást, amit<br />
</p>
<br clear="all" />
<p>útközben végzel a kocsin, és minden  kiegészítő felszerelést. A Páncélzat értéke csökkenhet autód sérülésekor, vagy  növekedhet annak javításakor, de soha nem lépheti túl a kezdeti értéket.</p>
<p align="center"><strong>Harc</strong></p>
<p>Utad során minden bizonnyal jó néhány gazemberrel  találkozol, akik rád támadnak, akár akkor, amikor autódban ülsz, akár akkor,  amikor gyalog mész. A játékban háromfajta küzdelem van.</p>
<p align="center"><em>Kézitusa</em></p>
<p>Ide tartozik mindenféle lőfegyverek nélküli  küzdelem, puszta kézzel vagy mondjuk egy hokiütővel. A Kézitusa a következő  módon zajlik.</p>
<ol>
  <li>Dobj  két kockával. Az összeghez add hozzá ellenfeled Ügyesség pontjainak számát. A  kapott eredmény ellenfeled Támadóereje.</li>
  <li>Dobj  két kockával. Az összeghez add hozzá saját Ügyesség pontjaid számát. A kapott  eredmény a te Támadóerőd.</li>
  <li>Ha  az ellenfél Támadóereje nagyobb, mint a tied, eltalált. Menj a 6. lépésre.</li>
  <li>Ha  a te Támadóerőd a nagyobb, te találtad el ellenfeledet. Lépj a 6. lépésre.</li>
  <li>Ha  a két Támadóerő egyforma, egyikőtök sem talált. Kezdd elölről az 1. lépéstől a  következő fordulót.</li>
  <li>A  sikeres találat sérülést okoz, ezért pontot kell levonni a sebesült  Életerejéből. A puszta kezes találat 1 ponttal csökkenti az Életerőt,<br />
  </li>
</ol>
<br clear="all" />
<p>de ha valakit egy  tárggyal, mondjuk egy hokiütővel találtak el, további pontokat is le kell  vonni.</p>
<ol>
  <li>Kezdd  el a következő fordulót, vagyis az 1-6. tartó lépéseket ismételd egészen addig,  amíg akár te, akár ellenfeled 6 Életerő pontot nem vesztett.</li>
  <li>Ha  ellenfeled veszített előbb 6 Életerő pontot, kiütötted, és folytathatod utadat.</li>
  <li>Ha  te veszítesz előbb 6 Életerő pontot, kiütöttek, és hogy mi vár rád, azt  megtudod annál a bekezdésnél, amelyre lapoznod kell. Természetesen ha egy  Kézitusa közben Életerőd nullára csökkent, halott vagy.</li>
</ol>
<p align="center"><em>Tűzharc</em></p>
<p>Vagyis pisztolyokkal, puskákkal,  dobókésekkel, nyilakkal stb. vívott küzdelem (Revolveredhez korlátlanul van muníció).  A következőképpen zajlik:</p>
<ol>
  <li>Dobj  két kockával. A kapott összeghez add hozzá ellenfeled Ügyesség pontjainak számát.  Az eredmény ellenfeled Támadóereje.</li>
  <li>Dobj  ismét két kockával. Az összeghez add hozzá a te Ügyesség pontjaidat. Ez a te Támadóerőd.</li>
  <li>Ha  ellenfeled Támadóereje nagyobb, mint a tied, eltaláltak. Menj a 6. lépésre.</li>
  <li>Ha  a te Támadóerőd a nagyobb, eltaláltad ellenfeledet. Menj a 6. lépésre.</li>
  <li>Ha  mindkét Támadóerő egyforma, egyikőtök sem talált. Kezdd el a következő  fordulót.</li>
  <li>A  sikeres találat sérülést okoz, ezért pontot kell levonni a sebesült  Életerejéből. A fegyverek különböző méretű sebeket okoznak.<br />
  </li>
</ol>
<br clear="all" />
<p>Dobj egy kockával, az  így kapott számot vond le a sebesült Életerejéből. Egy golyó példának okáért  üthet jelentéktelen felületi sebet, de akár rögtön meg is ölhet.</p>
<ol>
  <li>Kezdd  el a következő fordulót, vagyis ismételd a lépéseket 1-6-ig, s addig folytasd  ezt, amíg akár a te, akár ellenfeled Életereje nullára nem csökkent. (Halál.)</li>
</ol>
<p align="center"><em>Autós  Csata</em></p>
<p>Ez többnyire az autókból vívott  géppuskacsatát jelenti. Kocsidon egy forgatható toronyra szerelt, számítógép  által vezérelt géppuska van, amely minden irányban képes tüzelni, te ezzel  harcolsz. Az autós párviadalok a következőképp történnek.</p>
<ol>
  <li>Dobj  két kockával. Az eredményhez add hozzá ellenfeled járművének Tűzerejét. A  kapott összeg az ellenfél Támadóereje.</li>
  <li>Dobj  ismét két kockával. Az eredményhez add hozzá a te járműved Tűzerejét, az összeg  a te Támadóerődet mutatja.</li>
  <li>Ha  az ellenfél Támadóereje nagyobb, mint a tied, eltaláltak. Menj a 6. lépésre.</li>
  <li>Ha  a te Támadóerőd nagyobb, te találtad el az ellenséges járművet. Menj a 6.  lépésre.</li>
  <li>Ha  mindkét Támadóerő egyenlő, egyikőtök sem talált. Kezdd el a következő fordulót  az 1. lépésről.</li>
  <li>Minden  sikeres találat károkat okoz, melynek eredményeként le kell vonnod az eltalált  jármű Páncélzat pontjaiból. Hogy mennyit? Dobj egy kockával, és a kapott számot  vond le az eltalált jármű Páncélzat pontjaiból.</li>
  <li>Kezdd  el a következő fordulót (ismételd az<br />
  </li>
</ol>
<br clear="all" />
<p>1-6-ig tartó  lépéssort), egészen addig, míg Páncélzatod vagy az ellenfél járművéé nullára nem  csökkent (kilőve). Feltételezhető, hogy egy kilőtt kocsi vezetője nem éli túl a  robbanást vagy a kocsi összeroncsolását.<br />
  Ha az Autós Csata során rakétát akarsz kilőni  ellenségedre, bármelyik forduló előtt megteheted, de ilyenkor ne feledj egy  rakétát kihúzni a Kalandlapról. Automatikusan találsz el és semmisítesz meg  bármely célpontot.</p>
<p align="center">Hitel</p>
<p>Hitelnek hívják a XXI. század szükségpénzét.  200 Hitellel kezded utadat (lásd a Kalandlapot), de valószínű, hogy ennél  sokkal többet kell költened, illetve megszerezned útközben. Azonban az emberek  többsége nem bízik a szükségpénzben, és inkább csencsel. Lehet, hogy példának  okáért gyógyszert kell adnod valamiért. Ha így történik, Kalandlapodról húzd  ki, amit cseréltél.</p>
<p align="center"><img src="ht1-intro_clip_image006.jpg" alt="" width="265" height="105" /></p>
<br clear="all" />
<p align="center"><img src="ht1-intro_clip_image008.jpg" alt="" width="302" height="495" /></p>
<br clear="all" />
<p align="center"><img src="ht1-intro_clip_image010.jpg" alt="" width="302" height="498" /></p>
<br clear="all" />
<p align="center"><img src="ht1-intro_clip_image012.jpg" alt="" width="302" height="488" /></p>
<br clear="all" />
<p align="center"><img src="ht1-intro_clip_image014.jpg" alt="" width="302" height="497" /></p>
<br clear="all" />
<p>&nbsp;</p>
<p align="center"><strong>Videóhírek,  2022. Július 21.</strong></p>
<p>&nbsp;</p>
<p>Senki sem számított a katasztrófára. A  harmadik világháborút sikerült elkerülniük a keleti és nyugati nagyhatalmaknak,  melyek közösen dolgoztak a világ békéje és egysége érdekében. A mezőgazdaság  forradalmi átalakulása elűzte az éhséget. Az utazási lehetőségek növekedésével  az emberek jobban megismerték és megértették egymást.<br />
  2022. Július 21-e úgy kezdődött, mint bármely  másik nap. Az idő jónak ígérkezett, s a holovízió is csupa kellemes hírről  számolt be. Egy kormányszóvivő büszkén jelentette be, hogy immár a háztartások  99 százalékát és az ipar 70 százalékát napenergia látja el. Általánossá vált a  háromnapos munkahét, és a sydney-i futball-világbajnokságon a döntőt az  Egyesült Államok csapata játszotta volna Angliával. Ki gondolta ekkor, hogy  néhány óra múlva megkezdődik a civilizáció összeomlása.<br />
  Még ezen a napon ismeretlen betegség tört ki,  és olyan hihetetlen sebességgel terjedt el, olyan végzetes kimenetelű volt,  hogy mire a kormányok és a tudósok rádöbbentek, mi is történik, a népesség fele  kihalt. A járvány végigsöpört az egész világon, és mindenütt megtizedelte a  lakosságot. Hiába próbálkoztak karanténnal, négy nappal a járvány kitörése után  a világ lakosságának 85 százaléka halott volt. Nem maradt senki, aki  kideríthette volna, mi okozta a járványt. Talán valami mutáns vírus volt, talán  valamely hadiipari laboratóriumból<br />
</p>
<br clear="all" />
<p>szabadult el a végzetes baktérium, de mindez  puszta találgatás volt, és senki nem törődött igazán vele, már mindenkit csak  az érdekelt, hogy túlélje a járványt.<br />
  Ijesztő sebességgel dőlt romba a civilizáció.  A túlélők nem tudták, minek köszönhetik életüket, sem azt, meddig tart számukra  a haladék. A durva erőszak lett a törvény. Részeg zavargások, rombolás lett  úrrá. Egy szelet kenyérért már gyilkoltak. A nagyvárosok az éhség és a  járványveszély miatt hamar elnéptelenedtek.<br />
  Hat hónappal a járvány kitörése után a  megmaradt emberiség két részre oszlott; azokra, akik a rendet és a békét  akarták, és azokra, akik lubickoltak a zűrzavarban. Az előbbiek megerősített  kisvárosokba tömörültek. Vezetőket választottak maguk közül, és megszervezték  az önellátást. Katonák, földművesek, orvosok otthonai lettek ezek a kisvárosok,  olyan emberekéi, akik újjá akarták építeni a civilizációt. A másik csoport a  falakon kívül élte vad, durva életét. Ők voltak az új barbárok. Motoros és  autós bandákba tömörülve száguldoztak, terrorizálva és megsemmisítve a  civilizáció minden morzsáját.<br />
  Te egyike vagy azon szerencsés túlélőknek,  akik az Új reménynek nevezett városkában élhetnek. Éppen egy, az eddigieknél  hatásosabb riasztórendszeren dolgozol, hogy ezzel is segítsd városodat, amikor  kopogtatnak az ajtódon. A városi tanács két tagja az, akik nagyon izgatottnak  tűnnek. Elmondják, hogy rádióüzenetet kaptak délről, A San Angló-i megerősített  olajfinomítóból. Az ottaniak hajlandók 10000 liter benzint  adni gabonáért és vetőmagvakért cserébe. A benzin pedig<br />
</p>
<br clear="all" />
<p>igencsak jól jönne Új Remény generátorai és mezőgazdasági  gépei számára. 10000   liter ebből a ritka kincsből túl jó lehetőség ahhoz,  hogy elszalasszátok. A tanács elfogadta az ajánlatot, és most az a gondja, hogy  eldöntse, ki vigye el San Anglóba a terménnyel teli zsákokat és onnan vissza a  benzinszállítót. Hosszú és veszélyes út ez, vad, törvénytelen vidéken. Közlik  veled, hogy rád gondoltak, téged tart a tanács a legalkalmasabbnak a feladatra.  Egy Dodge Interceptort kapsz az útra, felszerelve géppuskákkal, rádióval,  tetőre szerelt rakétavetővel, hangosbeszélővel és mindenfajta egyéb védelmi  eszközzel, mint például az olajszóró vagy a kerékdöfő lándzsák, páncélzat és  golyóálló ablakok.<br />
  Nem kéreted magad, mivel a vállalkozás jelentősége  óriási. Utad az új társadalmak közötti kapcsolatfelvétel kezdete lehet, ha  sikerül. Vállalod a megbízatást, és azonnal megkezded az előkészületeket. A  következő két nap azzal telik el, hogy ellenőrzöd az Interceptor előkészítését.  Mikor a kocsi útra kész inkább páncélautóra emlékeztet. Még egyszer  átvizsgálod, hogy működnek-e a fegyverek, és hogy az összes felszerelés a  helyén van-e. Átfutsz a leltáron. Zseblámpák, elsősegélycsomagok, iránytű,  élelmiszer, víz, tartalék üzemanyag, két pótkerék, gumijavító készlet és szerszámok.  Végül fölveszed a pisztoly táskát és a bőrdzsekit, amelyben a tartalék golyókat  és késedet tartod. Miután megnyugodtál, hogy minden rendben van, beülsz a  vezetőülésbe. Az acélba vágott keskeny résen át, amely most a szélvédőd,<br />
</p>
<br clear="all" />
<p>látod, hogy az egész város összegyűlt, hogy búcsút  intsen neked. Beindítod az Interceptor motorját, és a külvilág felé vezető  kapuhoz hajtasz. Jó egy éve is annak, hogy utoljára Új Remény falain túl  jártál, és kíváncsian várod, mit találsz odakint.</p>
<p>Lapozz az 1-re!</p>
<p align="center"><img src="ht1-intro_clip_image016.jpg" alt="" width="265" height="84" /></p>
<br clear="all" />
<p align="center"><img src="ht1-intro_clip_image018.jpg" alt="" width="302" height="486" /></p>
<br clear="all" />
