<div class="karakrerlap">
    <h3 onclick="togglebt('akezdet');">A könyv</h3>
    <div id="akezdet" class="toggleelement">
        <p>Ennek a könyvnek te vagy a hőse. Te vívsz meg  a kocka segítségével az óriásokkal és szörnyekkel, magad döntesz, hogy merre  haladj tovább, kivel barátkozz és kivel csatázz. Nem pusztán az író fantáziája  irányítja a történetet, hanem a te bátorságod, kíváncsiságod, leleményességed,  kalandvágyad és józan eszed is.<br />
            Játék és regény egyszerre, amit a kezedben tartasz.  Kalandos vállalkozás, amelybe bele is lehet bukni, de ha jól döntesz, sikerrel  jársz.<br />
            Így hát ezt a könyvet ne úgy olvasd, ahogy  egyébként olvasni szoktál. Mint látod, itt még az oldalak sincsenek megszámozva  a bevezető után, hanem a hosszabb-rövidebb bekezdések viselnek számokat egytől  négyszázig. Ezek között előre-hátra lapozva haladsz előre a történetben a saját  igényeid szerint. Ha kardot rántasz az ellenségre, máshová lapozol, mint ha  elbújnál előle.<br />
            Barbár harcosok, varázslók, szörnyetegek,  törpék népesítik be ezt a fantasztikus világot. Mi kell ahhoz, hogy ne bukj el  közöttük? Csak az, ami a mindennapi élethez is: ügyesség, jártasság, ötletesség;  az, hogy felkészülten várd a nehézségeket.<br />
            És Szerencse, amely nélkül az előző három  talán mit sem ér, de ha csak erre számítasz, biztosan cserbenhagy.<br />
            Hogy mit jelent az ÜGYESSÉG, ÉLETERŐ és  SZERENCSE ebben a könyvben, megtudod a<br />
            <br clear="all" />
            következőkből. Ha netán nem lenne teljesen világos a dolog, ne törődj vele.  Bátran előre! Vágj neki az olvasásnak, menet közben minden a helyére kerül! De  ha elfelejtenéd, hogyan kell jól megvívni egy csatát, hogyan menekülhetsz,  hogyan gyógyíthatod magad a játék szabályai szerint, nyugodtan visszalapozhatsz.</p>
        <br clear="all" />
    </div>

    <h3 onclick="togglebt('ueesz');">ÜGYESSÉG, ÉLETERŐ ÉS SZERENCSE</h3>
    <div id="ueesz" class="toggleelement">
        <p>Dobj az egyik kockával. Adj 6-ot a dobott számhoz,  és az összeget írd be a Kalandlap ÜGYESSÉG négyzetébe.<br/>
            Dobj mindkét kockával, és az eredményhez adj<br/>
            12-t, a kapott számot írd be az ÉLETERŐ négyzetbe.<br/>
            Dobj egy kockával, és adj 6-ot az  eredményhez, majd az összeget írd be a SZERENCSE négyzetbe.<br/>
            Különböző okok miatt, melyeket majd  részletesen<br/>
        </p>
        <p>elmagyarázunk, ÜGYESSÉG, ÉLETERŐ és SZERENCSE  pontjaid a kalandok során folyamatosan változnak. Pontosan kell vezetned őket,  ezért azt tanácsoljuk, hogy kis betűkkel írj a négyzetekbe, vagy tarts kéznél  radírt. De soha ne töröld ki a kezdő pontjaidat, mert szerezhetsz ugyan további  ÜGYESSÉG, ÉLETERŐ és SZERENCSE pontokat, de összegük soha nem lépheti túl a  kezdeti értéket, kivéve néhány nagyon ritka alkalmat, amikor a megfelelő  oldalon ezt az utasítást kapod.<br />
            ÜGYESSÉG pontjaid kardvívó tudásodat és általános  harckészségedet mutatják. Nem árt minél több ilyen pontra szert tenni. Az  ÉLETERŐ pontok jelzik kondíciódat, akaraterődet, hogy túlélj egy-egy helyzetet,  továbbá eltökéltségedet, és állóképességedet; minél magasabb az ÉLETERŐ pontszám,  annál hosszabb ideig maradhatsz életben. A SZERENCSE pontok mutatják, mennyire  vagy szerencsés ember.<br />
            A szerencse és a varázslat az úr abban a  fantasztikus birodalomban, amelybe most behatolsz.</p>

        <br clear="all"/>
    </div>

    <h3 onclick="togglebt('acsata');">A CSATA</h3>
    <div id="acsata" class="toggleelement">
        <p>Sűrűn találsz majd olyan oldalakat, ahol azt  az utasítást kapod, hogy küzdj meg valamilyen teremtménnyel. Lehet, hogy lesz  választási lehetőséged; ha mégsem, vagy ha úgy döntesz, hogy vállalod a harcot,  azt a következő módon kell megvívnod:<br />
            Először is jegyezd fel a teremtmény ÜGYESSÉGÉT  és ÉLETEREJÉT a Kalandlapod első üres, &bdquo;Harc Szörnyekkel&rdquo; feliratot viselő  rovatába. A teremtmények pontszámait minden alkalommal megadja a könyv, amikor  összecsapsz valamelyikükkel.</p>
        <br clear="all" />
        <p align="center"><em>A HARC  MENETE</em></p>
        <ol>
            <li>Dobj  két dobókockával a teremtmény nevében. A kapott számot add az Ő ÜGYESSÉG  pontjaihoz. Az összeg az Ő TÁMADÓEREJE.</li>
            <li>Dobj  két kockával a magad nevében, és add az eredményt saját jelenlegi ÜGYESSÉG pontjaidhoz.  Ez a te TÁMADÓERŐD.</li>
            <li>Ha  a te TÁMADÓERŐD nagyobb, minta teremtményé, akivel küzdesz, megsebezted. Menj  tovább a 4. lépésre. Ha a teremtmény TÁMADÓEREJE nagyobb, ő sebzett meg téged,  tehát haladj az 5. lépésre. Ha a két TÁMADÓERŐ egyforma, kivédtétek egymás  csapását, és a következő Fordulót az 1. lépéstől elölről kezdheted.</li>
            <li>Megsebezted  a teremtményt, ezért vonj le 2 pontot az ÉLETEREJÉBŐL. Felhasználhatod a  SZERENCSÉDET is, hogy további sebeket ejts rajta (lásd később).</li>
            <li>A  teremtmény sebzett meg téged, ezért vonj le 2 pontot saját ÉLETERŐDBŐL. De ilyenkor  is lehet SZERENCSÉD (lásd később).</li>
            <li>Ellenőrizd  a teremtmény ÉLETERŐ pontjait vagy a saját pontjaidat, és a SZERENCSE pontokat  is, ha a SZERENCSÉHEZ folyamodtál (lásd később).</li>
            <li>Kezdd  el a következő Fordulót meglévő ÜGYESSÉG pontjaid alapján, és ismételd meg a  lépéseket 1-től 6-ig. Addig játszhatsz, amíg vagy a te ÉLETERŐ pontjaid vagy a  teremtmény pontjai el nem fogynak (halál).</li>
        </ol>
        <br clear="all"/>
    </div>


    <h3 onclick="togglebt('amenekul');">Menekülés</h3>
    <div id="amenekul" class="toggleelement">
        <p>Bizonyos oldalakon eldöntheted, hogy megfutamodsz-e  a csatából, ha a dolgok rosszul alakulnak. Ám ha megfutamodsz, menekülés közben  a teremtmény automatikusan sebet ejt rajtad (ezért<br />
            2 ÉLETERŐ pontot kell levonnod). Ez a gyávaság ára. Ám a szokásos módon  ilyenkor is hasznát veheted a SZERENCSÉNEK (lásd később). De csak akkor  menekülhetsz, ha az adott oldalon erre külön megkapod a lehetőséget.</p>
        <br clear="all"/>
    </div>

    <h3 onclick="togglebt('acsatatobb');">CSATA EGYNÉL TÖBB TEREMTMÉNNYEL</h3>
    <div id="acsatatobb" class="toggleelement">
        <p>Előfordul majd, hogy egyszerre egynél több személlyel  vagy lénnyel kerülsz összeütközésbe. Ilyenkor mindegyikük külön-külön támad  minden egyes fordulóban, de te döntöd el, melyikükkel küzdesz meg. Az általad  kiválasztott ellenféllel úgy harcolj, mint a normál csatában tennéd. A többiekkel  szemben viszont dobókockával kell eldöntened támadóerődet, de ilyen esetben  akkor sem ejtesz rajta sebet, ha a te Támadóerőd a nagyobb. Úgy számold, mintha  csak kivédted volna a támadást. Ha azonban a te Támadóerőd kevesebb, a szokott  módon megsebesültél.</p>
        <br clear="all"/>
    </div>

    <h3 onclick="togglebt('szerencse');">A SZERENCSE</h3>
    <div id="szerencse" class="toggleelement">
        <p>Kalandjaid során, akár csatában, akár olyan  helyzetekben, amikor a SZERENCSE dönthet sorsod felől (az erre vonatkozó  utasítást az adott fejezetpontok alatt megkapod), a SZERENCSÉDRE is<br />
        </p>
        <br clear="all" />
        <p>számíthatsz, hogy az események kimenetele számodra  kedvező legyen. De vigyázz! A SZERENCSÉRE Számítani kockázatos, és ha balszerencsés  vagy, az eredmény végzetes lehet.<br />
            SZERENCSÉDET a következő módon teheted  próbára. Dobj mindkét kockával. Ha a kapott szám nem nagyobb, mint a jelenlegi  SZERENCSE pontszámod, az eredmény kedvező. Ha magasabb számot dobsz, mint a  jelenlegi SZERENCSE pontszámod, balszerencséd volt, és vállald a következményeit.<br />
            Úgy hívjuk ezt, hogy &bdquo;Tedd próbára a SZERENCSÉDET!&rdquo;  Minden alkalommal, amikor próbára teszed a SZERENCSÉDET, 1 pontot le kell vonnod  SZERENCSE pontszámodból. Így hamar rájössz, hogy a SZERENCSÉRE hagyatkozni kockázatos.</p>
        <p align="center"><em>A  SZERENCSE használata csatában</em></p>
        <p>A könyv bizonyos oldalain felszólítunk, hogy  Tedd próbára SZERENCSÉDET!, és közöljük, hogy SZERENCSÉD volt-e vagy sem. A  csatákban viszont mindig te döntesz, hogy a SZERENCSÉD segítségével  megpróbálsz-e komolyabb sebet ejteni azon a teremtményen, amelyet éppen megsebeztél,  vagy csökkenteni próbálod-e annak a sebnek a hatását, amelyet a teremtménytől elszenvedtél.<br />
            Ha te sebezted meg a teremtményt, a fent  leírt módon Tedd próbára a SZERENCSÉDET! Ha szerencsés vagy, komoly sebet  ejtettél rajta, és<br />
            2 külön pontot levonhatsz a teremtmény ÉLETEREJÉBŐL. Azonban ha balszerencse  ért, vagy a seb puszta karcolás, az 1 pontot vissza kell adnod<br />
        </p>
        <br clear="all" />
        <p>ellenfeled ÉLETERŐ pontjaihoz. (Tehát: a szabályos  2 pont levonás helyett most csak 1 pontot vonhatsz le tőle.)<br />
            Ha a teremtmény sebzett meg téged, azért Tedd  próbára a SZERENCSÉDET, hogy enyhítsd a sebet. Ha SZERENCSÉD van, sikerült  elkerülnöd a teljes csapást, 1 pontot visszaadsz magadnak<br />
            (2 pontos kár helyett csak 1 pontos kár keletkezett ÉLETERŐDBEN). Ha nem voltál  SZERENCSÉS, komolyabb találat ért, plusz 1 ÉLETERŐ pontot vonj le magadtól.<br />
            Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor Próbára teszed a SZERENCSÉDET!</p>
        <p align="center">AZ ÜGYESSÉG, ÉLETERŐ<br />
            ÉS SZERENCSE VISSZAÁLLÍTÁSA<br />
            A KEZDETI ÉRTÉKRE</p>

        <p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS vagy. Ennek részleteit megtalálod a  könyvben. Ne feledd, hogy az ÜGYESSÉGHEZ és az ÉLETERŐHÖZ hasonlóan SZERENCSE  pontjaid sem léphetik túl kezdeti értéküket, kivéve, ha egy-egy oldalon ezt az  utasítást kapod. A SZERENCSE Italát felhörpintve (lásd később) bármikor kezdeti  értékére állíthatod vissza SZERENCSÉDET, és 1 ponttal növelheted kezdeti  SZERENCSÉDET.</p>
        <br clear="all"/>
    </div>

    <h3 onclick="togglebt('augyesseg');">ÜGYESSÉG</h3>
    <div id="augyesseg" class="toggleelement">
        <p>ÜGYESSÉG pontjaid nem sokat fognak változni  kalandjaid során. Helyenként, egy-egy oldalon olyan utasítást találsz, hogy  növeld vagy csökkentsd ÜGYESSÉG pontjaid számát. Egy csodafegyver növelheti  ÜGYESSÉGEDET, de ne feledd, hogy egyszerre csak egy fegyvert használhatsz! Nem  tarthatsz igényt 2 ÜGYESSÉG jutalompontra, mert két varázskardod van. ÜGYESSÉG  pontjaid száma soha nem lépheti túl a kezdeti értékét, hacsak külön utasítást  nem kapsz rá. Ha iszol az ÜGYESSÉG Italából (lásd később), bármikor a kezdeti  értékére áll vissza ÜGYESSÉGED.</p>
        <br clear="all"/>
    </div>
    <h3 onclick="togglebt('akaja');">ÉLETERŐ és ÉLELMISZER</h3>
    <div id="akaja" class="toggleelement">
        <p>ÉLETERŐ pontjaid sokszor fognak változni kalandjaid  során, amint megküzdesz a szörnyekkel és lelkesítő feladatokat vállalsz. Ahogy  célodhoz közeledsz, ÉLETERŐ pontjaid száma veszélyesen csökkenhet, és a csaták  különösen kockázatossá válhatnak, ezért légy óvatos!<br />
            Hátizsákodban tíz étkezésre elegendő  élelmiszer van. Bármikor megállhatsz pihenni és enni, kivéve ott, ahol erre más  utasítást kapsz. Minden étkezés 4 pontot ad ÉLETERŐ pontjaidhoz, és 1 ponttal  csökkenti Élelmiszer-tartalékodat. A Kalandlapon külön Élelmiszerkészlet rovat  van, hogy feljegyezd, mennyit fogyasztottál. Ne feledd, hogy hosszú utat kell megtenned,  ezért bölcsen használd fel Élelmiszerkészletedet!<br />
            Azt se feledd, hogy ÉLETERŐ pontjaid száma  sohasem lépheti túl a kezdeti értéket, kivéve, ha egy adott oldalon ezt az  utasítást kaptad. Ha megiszod az Erőitalt (lásd később), bármikor a kezdeti  szintre állíthatod ÉLETERŐDET.</p>

        <br clear="all"/>
    </div>
    <h3 onclick="togglebt('apia');">FELSZERELÉS ÉS ITALOK</h3>
    <div id="apia" class="toggleelement">
        <p>Minimális felszereléssel kezded kalandodat,  de utad során találhatsz vagy beszerezhetsz ezt-azt. Karddal vagy  felfegyverezve és bőrpáncélt viselsz. Hátizsákodban étel, ital lapul, és azok a  kincsek, amelyeket megszerzel. Lámpásod is van, amely megvilágítja az utadat.<br />
            Emellett magaddal vihetsz egy palackkal a Varázsitalból;  ez segít rajtad a kutatás során. A következő palackok bármelyikét választhatod:</p>
        <p>Az ÜGYESSÉG Itala - kezdeti értékére állítja  vissza ÜGYESSÉG pontjaidat.<br />
            Az ERŐ Itala - kezdeti értékére állítja  vissza ÉLETERŐ pontjaidat.<br />
            A SZERENCSE Itala - eredeti értékére állítja  vissza SZERENCSE pontjaidat, és 1 ponttal növeli kezdeti SZERENCSÉDET.</p>
        <p>Kalandjaid során bármikor kortyolhatsz a magaddal  vitt italból (kivéve, amikor harcban állsz). Ezeknek az italoknak egy adagja  visszaállítja ÜGYESSÉGED, ÉLETERŐD vagy SZERENCSÉD kezdeti értékét (és a  SZERENCSE Itala 1 ponttal növeli kezdeti SZERENCSÉDET).<br />
            Minden palack két adag varázsitalt tartalmaz,  tehát kétszer élhetsz vele kalandjaid során. Jegyezd fel a Kalandlapon, ha  elhasználtad.<br />
            Azt se feledd, hogy a háromféle ital közül  csak az egyiket viheted magaddal az útra, válassz tehát bölcsen! Hogy az  alagút- és barlangrendszert felfedezed, továbbá, hogy az éj rémeivel megvívhasd  csatádat, öt fáklya áll rendelkezésedre. A fáklyák meggyújtásához kovakő és  tapló van nálad - ezeket az életed árán is védd meg!</p>
        <br clear="all" />
    </div>


    <h3 onclick="togglebt('atnanacs');">TANÁCSOK A JÁTÉKHOZ</h3>
    <div id="atnanacs" class="toggleelement">
        <p>Egyetlenegy úton jutsz keresztül a titokzatos  Orbon, de ezt csak többszöri próbálkozásra találod meg. Jegyzetelj és készíts  térképet utad során, ez felbecsülhetetlen értékű lesz az elkövetkező kalandjaidban,  és segít, hogy gyorsan átjuss a felderítetlen részeken.<br />
            Nem találsz mindenütt kincseket. Sokszor  csupán csapdák vagy olyan lények várnak rád, melyekkel összeütközésbe kerülsz.<br />
            Gyakran fogsz rossz irányba menni, de végül  is majd megtalálod azt, amit keresel.<br />
            Hamar rájössz, hogy a fejezeteket nem szabad  egymást követő számsorrendben olvasnod. Csak azt a fejezetet olvasd el, amelyet  az utasításban megadnak! Egyébként csak összezavarodsz, és a játék sem lesz az igazi.<br />
            Az egyetlen igazi út minimális kockázatot  jelent, és minden játékos, függetlenül attól, milyen pontokkal vág neki, elég  könnyen végigmehet rajta.<br />
            Kísérjen szerencse kalandjaid során! Sok  sikert!</p>
        <br clear="all"/>
    </div>


    <h3 onclick="togglebt('hogyan11');">Hogyan  küzdj meg</h3>
    <div id="hogyan11" class="toggleelement">
        <p>Mielőtt belevágnál ebbe a kalandba, fel kell  mérned, mennyire vagy erős, illetve gyenge. Van kardod meg egy hátizsákod  étellel, itallal, és vannak különböző tűzszerszámaid, amelyekkel Orb gonoszainak  rémuralma ellen harcolhatsz. Hetekig gyakoroltad a kard-, forgatást, és  keményen edzettél, hogy erős légy.<br />
            Dobókockával döntsd el kezdő ÜGYESSÉG S  SZERENCSE pontjaidat, hogy megtudd, milyen hatékonyak voltak előkészületeid. A  16. oldalon találod a Kalandlapot, amelyre feljegyezheted kalandod részleteit.<br />
            Ugyanitt jelölheted ÜGYESSÉG, ÉLETERŐ és  SZERENCSE pontjaidat is.<br />
            Jól teszed, ha ceruzával írod a pontokat a  Kaland- lapra, vagy fénymásolatot készíttetsz erről az oldalról, hogy újabb játékra  is felhasználhasd.</p>
        <p align="center">&nbsp;</p>
        <br clear="all"/>
    </div>


</div>
