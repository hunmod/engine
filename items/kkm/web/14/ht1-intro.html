<p align="center"><img src="ht1-intro_clip_image002.jpg" alt="" width="302" height="487" /></p>
<br clear="all" />
<br clear="all" />
<p align="center">A mű eredeti címe:<br />
  <em>Deathtrap  Dungeon</em></p>
<p align="center"><em>lain  McGaig illusztrációival</em></p>
<p align="center">Fordította:<br />
  <em>Bukor  Éva</em></p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">© Ian Livingstone  1984<br />
  Hungarian translation  Bukor Éva, 1989</p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>Ennek a könyvnek Te vagy a hőse. Te vívsz meg  a kocka segítségével óriásokkal és szörnyekkel, magad döntesz, hogy merre  haladj tovább, kivel barátkozz, csatázz. Nem pusztán az író fantáziája  irányítja a történetet, hanem a te bátorságod, kíváncsiságod, leleményességed,  kalandvágyad és józan eszed is.<br />
  Játék és regény egyszerre, amit a kezedben tartasz.  Kalandos vállalkozás, amelybe belebukni is lehet, de ha jól döntesz, sikerrel  jársz.<br />
  Így hát ezt a könyvet ne úgy olvasd, ahogy  azt megszoktad. Mint látod, itt még az oldalak sincsenek megszámozva a bevezető  után. A - hosszabb-rövidebb - bekezdések viselnek számokat egytől négyszázig. Ezek  között előre-hátra lapozva haladsz előre a történetben a magad igénye szerint.  Ha kardot rántasz az ellenségre, máshová lapozol, mint amikor elbújnál előle.<br />
  Lovagok, óriások, nindzsák, barbár harcosok,  varázslók, szörnyetegek népesítik be ezt a fantasztikus világot. Mi kell ahhoz,  hogy ne bukj el közöttük? Csak az, ami a mindennapi élethez is: ügyesség,  jártasság, ötletesség; az, hogy felkészülten várd a nehézségeket.<br />
  És szerencse, amely nélkül az előző három  talán mit sem ér, de ha csak erre számítasz, biztosan cserbenhagy.<br />
  Hogy mit jelent az ÜGYESSÉG, ÉLETERŐ és SZERENCSE  ebben a könyvben, megtudod a<br />
  <br clear="all" />
  következőkből, Ha netán nem lenne teljesen világos a dolog, ne törődj vele.  Bátran előre! Vágj neki az olvasásnak, menet közben minden a helyére kerül! De  ha elfelejtenél valamit, hogyan kell jól megvívni egy harcot, hogyan  menekülhetsz, hogyan gyógyíthatod magad a játék szabályai szerint, nyugodtan  visszalapozhatsz.</p>
<br clear="all" />
<p>Hogyan küzdj meg<br />
  a Halállabirintus<br />
  teremtményeivel?</p>
<p>&nbsp;</p>
<p>Mielőtt belevágnál ebbe a kalandba, fel kell  mérned, milyen erős vagy, illetve mennyire vagy gyenge? Van egy kardod és egy  hátizsákod étellel, itallal az útra. Felkészültél a feladatra, megtanultál a  karddal bánni és keményen edzettél, hogy fizikailag erős légy. Hogy megtudd,  milyen hatékonyak voltak előkészületeid, dobókockával döntsd el kezdő ÜGYESSÉG  és ÉLETERŐ pontjaidat. A 16. oldalon találsz egy Kalandlapot, amelyre feljegyezheted  kalandod részleteit; ugyanitt jelölheted ÜGYESSÉG és ÉLETERŐ pontjaidat is. Jól  teszed, ha ceruzával írsz vagy fénymásolatot készíttetsz erről az oldalról,  hogy azt újabb játékra is felhasználhasd.</p>
<p align="center">ÜGYESSÉG, ÉLETERŐ ÉS  SZERENCSE</p>
<p>Dobj egy kockával, Adj 6-ot a dobott számhoz,  és az összeget írd be a Kalandlap ÜGYESSÉG négyzetébe.<br />
  Most dobj két kockával, és az eredményhez  adjál 12-t; a kapott számot írd be az ÉLETERŐ négyzetbe.<br />
  Van egy SZERENCSE rovat is. Ehhez egy kockával  dobj, és 6-ot adj az eredményhez, majd az összeget írd a SZERENCSE rovatba.<br />
  Különböző okok miatt, amelyeket majd  részletesen elmagyarázunk, ÜGYESSÉG, ÉLETERŐ és SZERENCSE pontjaid a kalandok  során folyamatosan változnak. Pontosan kell vezetned őket, ezért azt<br />
</p>
<br clear="all" />
<p>tanácsoljuk, hogy kis betűkkel írj a négyzetekbe,  vagy tarts kéznél radírt, De soha ne töröld ki kezdeti pontjaidat, mert, bár  további ÜGYESSÉG, ÉLETERŐ és SZERENCSE pontokat szerezhetsz, összegük soha nem  haladhatja meg a kezdeti értéket, kivéve néhány nagyon ritka esetet, amikor a  megfelelő oldalon ezt az utasítást kapod.<br />
  ÜGYESSÉG pontjaid kardvívótudásodat és általános  harci tapasztalatodat mutatják. Nem árt minél több ilyen pontra szert tenni. Az  ÉLETERŐ pontok jelzik kondíciódat, az akaraterődet, hogy túlélj egy-egy  helyzetet, eltökéltségedet, állóképességedet; minél magasabb az ÉLETERŐ  pontszám, annál hosszabb ideig maradhatsz életben. A SZERENCSE pontok mutatják,  mennyire szerencsés ember vagy. Szerencse és varázslat - e két dolog uralkodik  abban a fantasztikus birodalomban, amelybe most behatolsz.</p>
<p align="center">A CSATA</p>
<p>Sűrűn találsz majd olyan oldalakat, ahol azt  az utasítást kapod, hogy küzdjél meg valamilyen teremtménnyel. Lehet, hogy lesz  választási lehetőséged, de ha nem, vagy ha úgy döntesz, hogy vállalod a harcot,  azt a következő módon kell megvívnod:<br />
  Először is jegyezd fel a teremtmény ÜGYESSÉGÉT  és ÉLETEREJÉT a Kalandlapod első üres Harc Szörnyekkel rovatába. A teremtmények  pontszámait minden alkalommal megadja a könyv, amikor összecsapsz  valamelyikükkel.</p>
<br clear="all" />
<p align="center"><em>A harc  menete</em></p>
<ol>
  <li>Dobj  két kockával a teremtmény nevében. A kapott számot add az ő ÜGYESSÉG pontjaihoz.  Az összeg az ő TÁMADÓEREJE.</li>
  <li>Dobj  két kockával most magadnak, és az eredményt add saját jelenlegi ÜGYESSÉG pontjaidhoz.  Ez a te TÁMADÓERŐD.</li>
  <li>Ha  a te TÁMADÓERŐD nagyobb, mint a teremtményé, akivel küzdesz, megsebezted. Menj  tovább a 4. lépésre. Ha a teremtmény TÁMADÓEREJE nagyobb, ő sebzett meg téged,  és haladj az 5. lépéshez. Ha a két TÁMADÓERŐ egyforma, kivédtétek egymás  csapását, és a következő Fordulót az 1. lépéstől elölről kezditek.</li>
  <li>Megsebezted  a teremtményt, ezért vonjál le 2 pontot ÉLETEREJÉBŐL. Felhasználhatod  SZERENCSÉDET is, hogy további sebeket ejts rajta (lásd odébb).</li>
  <li>A  teremtmény sebzett meg téged, ezért vonjál le 2 pontot saját ÉLETERŐDBŐL. De  ilyenkor is lehet SZERENCSÉD (lásd odébb).</li>
  <li>Ellenőrizd  a teremtmény vagy a saját ÉLETERŐ pontjaidat, és a SZERENCSE pontokat is, ha  kell.</li>
  <li>Kezdd  el a következő Fordulót meglévő ÜGYESSÉG pontjaiddal, azaz ismételd meg a  lépéseket 1-6-ig. Ezt mindaddig megteheted, amíg vagy a te, vagy a teremtmény  ÉLETERŐ pontjai nem fogynak el (halál).</li>
</ol>
<p>&nbsp;</p>
<br clear="all" />
<p align="center">MENEKÜLÉS</p>
<p>Bizonyos oldalakon eldöntheted, hogy megfutamodsz-e  a csatából, ha a dolgok rosszul alakulnának. Ám ha megfutamodsz, menekülésed  közben a teremtmény automatikusan sebet ejt rajtad (ezért 2 ÉLETERŐ pont  levonás jár). Ez a gyávaság ára. Ilyenkor is hasznát veheted azonban a SZERENCSÉNEK  a szokásos módon (lásd odébb). De csak akkor menekülhetsz, ha az adott oldalon  erre külön megkapod a lehetőséget.</p>
<p>&nbsp;</p>
<p align="center">CSATA EGYNÉL TÖBB<br />
  TEREMTMÉNNYEL</p>
<p>Ha egynél több lénnyel kerülnél egyszerre  összeütközésbe, mindig közöljük veled a harcra vonatkozó utasítást az adott  pont alatt. Néha egyszerre kell velük megküzdened, néha meg mindegyikkel  külön-külön.</p>
<p>&nbsp;</p>
<p align="center">SZERENCSE</p>
<p>Kalandjaid során, akár csatában, akár olyan  helyzetekben, amikor a SZERENCSE dönthet sorsod alakulásában (az erre vonatkozó  utasítást az adott oldalakon megtalálod), a SZERENCSÉDRE is számíthatsz, hogy  az események kimenetele számodra kedvező legyen. De vigyázz! A SZERENCSÉRE  számítani kockázatos, és ha balszerencsés vagy, az eredmény végzetes lehet.</p>
<br clear="all" />
<p>SZERENCSÉDET a következő módon teheted  próbára. Dobj két kockával. Ha a kapott szám nem nagyobb, mint a jelenlegi  SZERENCSE pontszámod, az eredmény kedvező. Ha magasabb számot dobsz, mint a  jelenlegi SZERENCSE pontszámod, balszerencséd volt, és vállald következményeit.<br />
  Úgy hívjuk ezt, hogy Tedd próbára SZERENCSÉD.  Minden alkalommal, amikor próbára teszed SZERENCSÉDET, 1 pontot le kell vonnod  SZERENCSE pontjaidból. Így hamar rájössz, hogy a SZERENCSÉRE hagyatkozni  kockázatos vállalkozás!</p>
<p align="center"><em>A  SZERENCSE használata csatában</em></p>
<p>A könyv bizonyos oldalain felszólítunk, hogy  Tedd próbára SZERENCSÉD, és közöljük, hogy SZERENCSÉD volt vagy sem. A csatákban  azonban mindig te döntesz, hogy a SZERENCSÉD segítségével megpróbálsz-e  komolyabb sebet ejteni azon a teremtményen, amelyet épp megsebeztél, vagy annak  a sebnek a hatását csökkenteni, amelyet a teremtménytől kaptál.<br />
  Ha te sebezted meg a teremtményt, a fent  leírt módon Tedd próbára a SZERENCSÉD. Ha szerencsés vagy, komoly sebet  ejtettél rajta, 2 külön pontot levonhatsz a teremtmény ÉLETEREJÉBŐL. Azonban,  ha balszerencsés vagy, a seb puszta karcolás, 1 pontot vissza kell adnod  ellenfeled ÉLETERŐ pontjaihoz. (A szabályos 2 pont levonás helyett most csak 1  pontot vonsz le.)<br />
  Ha a teremtmény sebzett meg téged, azért  teszed próbára SZERENCSÉDET, hogy csökkentsd a sebet. Ha SZERENCSÉD van,  sikerült elkerülnöd a teljes csapást. 1 pontot visszaadsz magadnak<br />
</p>
<br clear="all" />
<p>(2 pontos kár helyett csak 1 pontos kár  keletkezett ÉLETERŐDBEN), Ha nem voltál SZERENCSÉS, komolyabb találat ért. 1  plusz ÉLETERŐ pontot vonjál le magadtól.<br />
  Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor Próbára teszed  SZERENCSÉD!</p>
<p>&nbsp;</p>
<p align="center">AZ ÜGYESSÉG, ÉLETERŐ<br />
  ÉS SZERENCSE KEZDETI  ÉRTÉKRE<br />
  TÖRTÉNŐ VISSZAÁLLÍTÁSA</p>
<p align="center">ÜGYESSÉG</p>
<p>ÜGYESSÉG pontjaid nem sokat fognak változni  kalandjaid során, Helyenként, egy-egy oldalon, találsz olyan utasítást, hogy  növeld vagy csökkentsd ÜGYESSÉG pontjaidat. Egy csodafegyver növelheti  ÜGYESSÉGED, de ne feledd, hogy egyszerre csak egy fegyvert használhatsz. Nem  tarthatsz igényt 2 ÜGYESSÉG jutalompontra, mert két varázskardod van. ÜGYESSÉG  pontjaid száma soha nem lépheti túl eredeti értékét, hacsak külön utasítást nem  kapsz erre. Ha iszol az ÜGYESSÉG Italából (lásd később), bármikor kezdeti  értékére áll vissza ÜGYESSÉGED.</p>
<p align="center">ÉLETERŐ és ÉLELEM</p>
<p>ÉLETERŐ pontjaid sokszor fognak változni kalandjaid  során, amint megküzdesz a szörnyekkel és elvállalsz lelkesítő feladatokat.  Ahogy célodhoz közeledsz, ÉLETERŐ pontjaidnak száma veszélyesen lecsökkenhet,  és a csaták különösen kockázatossá válnak, ezért légy óvatos!</p>
<br clear="all" />
<p>Hátizsákodban tíz étkezésre elegendő  élelmiszer van. Bármikor megállhatsz pihenni és enni, kivéve csata közben.  Minden étkezés 4 pontot ad ÉLETERŐ pontjaidhoz, és 1 ponttal csökkenti Élelmiszer-tartalékodat.  A Kalandlapon külön Élelmiszer-készlet négyzet van, hogy feljegyezd, mennyit  fogyasztottál. Ne feledd, hogy hosszú utat kell megtenned, ezért bölcsen használd  fel élelmiszeredet!<br />
  Azt se feledd, hogy ÉLETERŐ pontjaid száma  sohasem lépheti túl kezdeti értékét, kivéve, ha egy adott oldalon ezt az  utasítást kaptad. Az Erőital megivásával (lásd odébb) bármikor kezdeti értékére  állíthatod vissza ÉLETERŐDET.</p>
<p align="center">SZERENCSE</p>
<p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS voltál. Ennek részleteit megtalálod  a könyvben. Ne feledd, hogy akárcsak az ÜGYESSÉGNÉL és az ÉLETERŐNÉL, SZERENCSE  pontjaid sem léphetik túl kezdeti értéküket, kivéve, ha egy-egy oldalon ezt az  utasítást kapod. A SZERENCSE Italát felhörpintve (lásd odébb) bármikor kezdeti  értékére állíthatod vissza SZERENCSÉDET, és I ponttal növelheted kezdeti  SZERENCSÉDET.</p>
<br clear="all" />
<p align="center">FELSZERELÉS ÉS ITALOK</p>
<p>Minimális felszereléssel kezded kalandodat,  de utad során találhatsz vagy vásárolhatsz holmikat. Karddal vagy  felfegyverezve, és bőrpáncélt viselsz. Hátizsákodban étel, ital és azok a kincsek  vannak, amelyeket megszerzel.<br />
  Emellett magaddal vihetsz egy üveggel a Varázsitalból,  amely segít rajtad. Az alább felsorolt italok közül választhatsz:</p>
<p>Az ÜGYESSÉG Itala - kezdeti értékére állítja  ÜGYESSÉG pontjaidat.<br />
  Az ERŐ Itala - kezdeti értékére állítja  ÉLETERŐ pontjaidat.<br />
  A SZERENCSE Itala - kezdeti értékére állítja  SZERENCSE pontjaidat és 1 ponttal növeli induló SZERENCSÉDET.</p>
<p>Kalandjaid során bármikor kortyolhatsz a magaddal  vitt italból (kivéve, amikor csatában állsz). Egyetlen üveg ezen italok  bármelyikéből visszaállítja ÜGYESSÉGEDET, ÉLETERŐDET vagy SZERENCSÉDET kezdeti  értékére (és a SZERENCSE Itala 1 ponttal növeli kezdeti SZERENCSÉDET).<br />
  Minden üveg egy adagnyi varázsitalt  tartalmaz, tehát egyszer élhetsz vele kalandjaid során. Jegyezd fel a Kalandlapon,  ha felhasználtad.<br />
  Azt se feledd, hogy csak a három ital egyikét  viheted magaddal utadra. Válassz tehát bölcsen!</p>
<br clear="all" />
<p align="center">TANÁCSOK A JÁTÉKHOZ</p>
<p>Egyetlen helyes út vezet át a  Halállabirintuson, de csak többszöri próbálkozásra sikerül rátalálnod.  Jegyzetelj, és rajzolj térképet, ahogy előrehatolsz, ez felbecsülhetetlen  értékű lesz kalandod során, és lehetővé teszi, hogy gyorsan haladj át a felderítetlen  részeken.<br />
  Nem mindenütt vár kincs. Sokszor kerülsz csapdába  vagy botlasz olyan teremtményekbe, amelyekkel kétségkívül meg kell küzdened.  Sok hamis nyom van, de ha kitartóan haladsz célod felé, nem kétséges, hogy  eléred, amit szeretnél.<br />
  Rá kell jönnöd, hogy a szövegnek nincs  értelme, ha folyamatosan olvasod. Lényeges, hogy csak azokat a bekezdéseket  olvasd el, amelyek elolvasására utasítást kapsz. Más bekezdések elolvasása csak  zavart okoz és csökkenti a játék izgalmát.<br />
  Az egyetlen igazi út minimális kockázatot  jelent, és minden játékos, függetlenül attól, milyen pontokkal vág neki, elég  könnyen végigmehet rajta.<br />
  Kísérjen szerencse kalandjaid során. Sok  sikert!</p>
<br clear="all" />
<p align="center"><img src="ht1-intro_clip_image004.jpg" alt="" width="302" height="495" /></p>
<br clear="all" />
<p align="center"><img src="ht1-intro_clip_image006.jpg" alt="" width="302" height="504" /></p>
<br clear="all" />
<p align="center"><strong>&nbsp;</strong></p>
<p align="center"><strong>Háttér</strong></p>
<p align="center">&nbsp;</p>
<p>Fang közönséges kisváros volt Csiang Mai  északi tartományban. A Kok folyó partján fekszik, és így mindig is megfelelő  megállóhelynek bizonyult a folyami kereskedők és utazók számára az év nagy  részében. Néhány bárka, tutaj és időnként még egy-egy nagyobb vitorlás hajó is  megszokott látvány volt Fang kikötőjében. De mindez rég volt, a Bajnokok  Próbája meghirdetése előtt. Most viszont évente egyszer a folyó zsúfolásig  megtelik csónakokkal, minthogy az emberek több száz kilométer távolságból is  eljönnek, reménykedve, hogy tanúi lesznek egy régi hagyomány megtörésének, és  hogy lássák a Bajnokok Próbájának győztesét.<br />
  Minden év május elsején harcosok és hősök jönnek  Fangba, hogy kockára tegyék életüket. Kicsi az esélye annak, hogy túlélik,  mégis sokan vállalják a kockázatot, mert a díj nagy: egy 10 000 arannyal teli  láda és Csiang Mai szabadsága mindörökké. De Bajnokká lenni nem könnyű vállalkozás.  Néhány évvel ezelőtt egy nagyhatalmú fangi báró, bizonyos Szukumvit  elhatározta, hogy városát nevezetessé teszi. Meghirdette hát a küzdelmek  küzdelmét. A helybéliek segítségével labirintust építtetett a város melletti  hegy mélyén, amelynek mindössze egyetlen kijárata volt. A labirintust százféle  agyafúrt, életveszélyes csapdával és gyűlöletes szörnyeteggel töltötte meg.<br />
</p>
<br clear="all" />
<p>Szukumvit olyan aprólékos részletességgel tervezte  meg a járatokat, hogy annak, aki a siker reményében akar szembenézni a  kihívással, elméjét ugyanolyan jól kelljen használnia, mint a fegyverét. Amikor  biztos volt abban, hogy minden tökéletes, kipróbálta labirintusát.  Kiválasztotta tíz legjobb testőrét, és azok állig felfegyverkezve nekivágtak a  föld alatti utaknak. Soha többé nem látták őket. A szerencsétlenül járt  testőrök híre hamar elterjedt az országban. Ezt követően Szukumvit meghirdette  az első Bajnokok Próbáját. Hírnökök és hirdetmények adták ország-világ tudtára  a kihívást: Tízezer arany és Csiang Mai örökös szabadsága, ha valaki túléli a  fangi labirintus szörnyűségeit. Az első évben tizenhét bátor harcos kísérelte  meg a lehetetlent. Egyikük sem bukkant elő. Ahogy múltak az évek, a Bajnokok  Próbája egyre több és több jelentkezőt és nézőt vonzott. Fang virágzott, és már  hónapokkal előre készülődött a látványosságra, amelynek minden májusban házigazdája  volt. A várost feldíszítették, sátrakat állítottak, étkezőcsarnokokat  építettek, zenészeket, táncosokat, tűznyelőket, illuzionistákat és mindenfajta  egyéb mutatványost fogadtak fel, és gyűjtötték a labirintusnak nekivágni  szándékozó, reménykedő jelentkezők nevezését. Április utolsó hetében Fang népe  és az odalátogató idegenek már ünnepeltek. Mindenki énekelt, ivott, táncolt és  nevetett, amíg el nem jött május első napja, amikor a város a labirintus kapujához  vonult, hogy lássa, amint az első bátor vállalkozó előrelép, hogy induljon a  Bajnokok Próbáján.<br />
  Miután megpillantottad Szukumvit egy fára  szögezett felhívását, elhatározod, hogy ez évben te is megkísérled a Próbát. Öt  éve vonz a gondolat,<br />
</p>
<br clear="all" />
<p>nem is a jutalom miatt, hanem azért, mert  eddig senkinek sem sikerült megbirkóznia a labirintussal. Meggyőződésed, hogy  ez lesz az az év, amelyben Bajnokot koronáznak. Összecsomagolva kevés holmidat,  azonnal útra kelsz. Kétnapi gyaloglással eljutsz a nyugati parthoz, az  elátkozott Feketehomok kikötőbe. Nem vesztegetsz időt erre a rablófészekre. Kellő  pénzért fel jutsz egy kis hajóra, amely észak felé hajózik, oda, ahol a Kok  folyó a tengerbe ömlik. Onnan, egy, a folyón fölfelé haladó tutajra szállsz, és  négy nap múlva végül megérkezel Fangba.<br />
  A Próba három nap múlva kezdődik, és a város  már szinte hisztérikus izgalomban van. Jelentkezel a hatóságoknál, és egy  ibolyaszínű kendőt kapsz, amely a karodra kötve mindenkivel tudatja státusodat.  Három napon keresztül élvezed Fang kitüntető vendég szeretetét, és szinte  félistenként kezelnek. A nagy vidámság közepette csaknem elfelejted, miért is  jöttél Fangba, de a Próba előtti este már a reád váró feladat nagysága foglalja  el gondolataidat. Egy különleges vendégházba vezetnek, és megmutatják a  szobádat. Kellemes baldachinos ágy van benne, szatén ágyneművel, hogy kipihenhesd  magad. De nincs sok időd az alvásra.<br />
  Napfelkelte előtt trombitaszó ébreszt vad  álmaidból, amelyekben lángoló vermeket és óriási fekete pókokat láttál. Percekkel  később kopogtatnak az ajtón, és egy hang így szól: &bdquo;Próbatételed hamarosan  megkezdődik. Kérünk, légy kész tíz percen belül!&rdquo; Felkelsz, az ablakhoz lépsz,  és kinyitod a zsalugátert. Az utca már zsúfolásig tele emberekkel, akik  csöndesen haladnak a hajnali ködben - kétségkívül nézők, akik úton vannak a  labirintushoz, bizakodva, hogy jó helyet találnak maguknak,<br />
</p>
<br clear="all" />
<p>ahonnan láthatják a versenyzőket. Elfordulsz,  és az asztalhoz lépsz, amelyen megbízható kardod fekszik. Felkapod, és egy  erőteljeset suhintasz vele, azon gondolkodva, vajon milyen fenevaddal kell  nemsokára éles pengéjének megbirkóznia. Aztán kinyitod a folyosóra vezető  ajtót. Egy ferde szemű kis ember üdvözöl mély meghajlással, amikor kilépsz a  hálószobádból. &bdquo;Kövess, kérlek&rdquo; - mondja. Balra fordul, és gyors léptekkel  megindul a folyosó végén levő lépcsők felé.<br />
  A vendégházat elhagyva keskeny sikátorba tér,  és igencsak szedned kell a lábad, hogy lépést tarts vele. Hamarosan egy széles,  poros útra értek, amelyet éljenzők tömege határol. Amikor meglátják ibolyaszínű  kendődet, még hangosabban éltetnek, és virágokat szórnak rád. Az elöl állók  hosszú árnyéka egyre rövidebb lesz, ahogy a nap egyre magasabbra emelkedik a  reggeli égen. Amint ott állsz a zajos és vibráló tömeggel szemben, idegenül és  egyedül érzed magad, tudatában vagy annak, milyen megpróbáltatások várnak rád.  Hirtelen valaki megrángatja az ingedet. Kis vezetőd az, aki sürgetve int, hogy  kövesd. Magad előtt látod kirajzolódni a hegy körvonalait és a mélyé be vezető  alagút sötét száját. Ahogy közelebb érsz, két hatalmas kőpillért pillantasz meg  az alagút kapujának két oldalán. A pilléreket díszes faragások borítják:  tekergő kígyók, démonok, istenségek, mind mintha csak némán figyelmeztetné a  veszélyre mindazokat, akik elhaladnak mellettük.<br />
  Most megpillantod magát Szukumvit bárót a bejárat  mellett állva, amint arra vár, hogy üdvözölje a<br />
</p>
<br clear="all" />
<p align="center"><img src="ht1-intro_clip_image008.jpg" alt="" width="302" height="480" /></p>
<br clear="all" />
<p>Bajnokok Próbájának résztvevőit. Öt másik  bajnokot látsz itt, amint büszkén állnak a sorban, ibolyaszínű kendőjük  kirakva, hogy mindenki lássa, kik ők. Kettő közülük mezítelen mellű, szőrökbe  öltözött barbár. Teljesen mozdulatlanul állnak, egyenes lábbal, előrenyújtott  karjuk kétfejű csatabárdjuk hosszú nyelén nyugszik. Egy karcsú, aranyhajú, zöld  macskaszemű lány tőrökkel teli övét igazgatja bőrszoknyája körül. A másik két  férfi közül az egyik testét tetőtől talpig vaslemezből készült páncél borítja,  sisakján tollak, pajzsán címer, társán fekete ruha van, egyedül sötét szeme  látszik ki az arcát fedő fekete maszk mögül. (Hosszú kések, egy drótgarott és  egyéb csendes gyilkoló szerszámok csüngnek az övén.) Az öt versenyző alig  észrevehető bólintással nyugtázza érkezésed, majd utolsónak fordulsz szembe a  megmámorosodott tömeggel. A tömeg hirtelen elcsendesül, amint Szukumvit báró  előrelép. Hat bambuszrúd van a kezében. Kihúzod az egyiket, és elolvasod, amit  ráírtak: &bdquo;Ötödik&rdquo;. A Próba megkezdődik.<br />
  A lovag az első. Tiszteleg a tömegnek,  mielőtt eltűnne az alagútban. Fél óra elteltével követi a lány. Majd a barbár  jön, azután a hidegvérű gyilkos. Most te kerülsz sorra, hogy elbúcsúzz a nézőktől.  Felemeled az ibolyaszínű kendőt, egy utolsó mély lélegzetet veszel a friss,  hűvös levegőből, majd megfordulsz, és belépsz a kőoszlopos kapun Szukumvit  birodalmába, ahol ismeretlen megpróbáltatások várnak rád, a hatalmas báró  Halállabirintusának útjain.<br />
  Lapozz az 1-re!
</p>
<br clear="all" />
<p align="center">&nbsp;</p>
<br clear="all" />
