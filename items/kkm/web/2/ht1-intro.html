<storry>
<p align="center"><strong><img src="ht1-intro_clip_image002.jpg" alt="" width="265" height="566" /></strong></p>
<strong><br clear="all" />
</strong><br clear="all" />
<p align="center">A mű eredeti címe:<br />
  <em>Island of the  Lizard King</em></p>
<p align="center">&nbsp;</p>
<p align="center"><em>Alan Langford  illusztrációival</em></p>
<p align="center">&nbsp;</p>
<p align="center">Fordította:<br />
  <em>Varsányi Mária</em></p>

<p align="center">&nbsp;</p>
<p align="center">© Ian Livingstone, 1984<br />
  Hungarian translation Varsányi Mária,  1989</p>
<br clear="all" />
<p>&nbsp;</p>
<p>&nbsp;</p>
<p><strong>Háttértörténet</strong></p>
<p>&nbsp;</p>
<p>Az Osztriga-öböl nyugodt kis halászfalu úgy harminc  kilométernyire a hírhedt Feketehomok Kikötőtől délre, a tengerpart mentén.  Mivel ez a hely egy hosszú félsziget végében található, melyet csupán egy  meredek, kanyargós ösvényen lehet elérni, a halászok és asszonyaik arra kényszerültek,  hogy az egyszerű emberek életét éljék itt, távol az ország szörnyekkel és  varázslatokkal teli életétől.<br />
  Fangtól déli irányban elindulva úgy döntesz, hogy  néhány napos pihenőt tartasz, és mivel nem ismersz nyugalmasabb helyet az  Osztriga-öbölnél, lovadat gyorsabb ügetésre ösztökéled a part mentén.<br />
  A faluban lakik régi barátod, Mungo, akit évek óta  nem láttál. Két nap múlva egy sziklaszirthez érsz, ahonnan rálátni az  Osztriga-öbölre. Gyönyörű, napfényes reggel van, körös-körül minden nyugodt.  Azóta, hogy utoljára itt jártál, semmi sem változott. A kőházak kis csoportja a  sziklák lába és a móló közé ágyazódott be, ahol tucatnyi halászhajó ring a  vízen. Leszállsz a lovadról, elindulsz a kanyargós ösvényen, le a faluba.  Először síró asszonyokkal találkozol. Amint közelebb akarsz menni hozzájuk,  férfiak ugranak elő a házakból, és feléd tartanak. Egyikük régi jó barátod,  Mungo. Széltől cserzett arca haragos. Meglepetten néz rád, de nem köszönt.  Elmeséli, milyen szomorúság érte a faluját.<br />
  Mivel nincs aranyuk, sem egyéb kincsük, az Osztriga-öböl  lakói soha nem érdekelték igazán a külső támadókat. Néhány hete azonban, amikor  a férfiak kint voltak a vízen, a Tűzszigeti Gyíkemberek zsákmányul ejtették  néhány hajójukat, és több fiatalembert elraboltak. Mungo szerint a foglyok  biztosan a Tűz-szigeten raboskodnak, és vasra verve dolgoznak az aranybányában.  Az emberrablás óta két ember őrködik a faluban, míg a többiek halásznak. Ennek  ellenére a Gyíkemberek ma reggel ismét támadtak, lefegyverezték az őröket, és  magukkal vittek még egy csapat fiatalembert. Mungo közli veled, hogy nekivág a  tengernek, egyedül megy a Tűz-szigetre, mivel a többiek félnek. Némán figyel,  hogy vele tartasz. Hátba vereget, és hálája jeléül kezet ráz veled. A szegény  halászfalu lakói egy pillanatra elfelejtik a bánatukat, és köréd sereglenek,  hogy köszönetet mondjanak neked. Mungo ezután meghív, hogy vacsorázz vele, és  pihenj egy keveset, mert az út a Tűz-szigetre órákig tar majd. A fenséges  lakoma közben, ahol főtt homárt és salátát szolgálnak fel nektek, megbeszélitek  a haditervet.<br />
  Mungo elmondja, nem hiszi, hogy laknának emberek a  Tűz-szigeten, bár ismeretei elég hiányosak. Amit tud, az mind a partvidék többi  településének halászai között terjengő szóbeszéd. Azt is tudni vélik, hogy a  Tűz-sziget annak idején börtönsziget volt, amelyet fizetett Gyíkemberek  őriztek. Az Olaf herceg eléggé hiábavaló kísérlete volt annak érdekében, hogy  megszabadítsa országát a nemkívánatos elemektől. A jó herceg azonban hamarosan  rájött, hogy egyszerűbb lenne áttelepíteni hűséges alattvalóit a Tűz-szigetre,  és a szárazföldön hagyni a gazembereket - ugyanis túl sok volt belőlük. Feladta  hát eredeti tervét, és felszámolta a börtöntelepet. Amikor a Gyíkemberek nem  kaptak fizetést, bosszút álltak a foglyokon, és a sziget egy királynak  kikiáltott Gyíkember-börtönőr rémuralma alá került. A foglyoknak  megparancsolták, hogy kutassanak arany után a föld mélyében a Gyíkkirály  számára. Éheztették őket, és kegyetlenül bántak velük. Sokan közülük meghaltak,  és ez lehet az oka, hogy a Gyíkkirály most újabb rabszolgák után küldi az  embereit. Tudni vélik azt is, hogy a király, hatalmát megerősítendő, voodoo-val  (törzsi varázslatokkal) és fekete mágiával kezdett foglalkozni. Genetikai  kísérleteket is folytat, hogy kifejlesszen egy új Gyíkember-fajt, amely  legyőzhetetlen lesz. A legtöbb kísérlet azonban balul sült el. Torzszülöttek  láttak napvilágot, és veszélyes folyadékok kerültek a csatornarendszerbe. Ez  rettenetes következményekkel járt. A sziget növényzete és állatvilága  megváltozott: emberevő növények és óriás szörnyek fejlődtek ki. Néhány  fogolynak sikerült tutajon elmenekülnie a szigetről - ezeket a halászok  mentették meg és vitték ki a szárazföldre. De hogy mi történt az elmúlt néhány  és során, azt senki sem tudja. A minapi támadásokig a Tűz-szigetről már-már meg  is feledkeztek. Kétséges, hogy sikerül-e megölnöd a Gyíkkirályt és megmentened  az elrabolt áldozatokat, de meg kell próbálnod a lehetetlent.<br />
  Felállsz, és lesétálsz Mungóval a kikötőbe, ahol  beszálltok barátod kis halászbárkájába. Eloldod a csónakot, és az éljenző  tömeget nézve azon gondolkozol, vajon visszatérsz-e ide valaha is?</p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align="center"><strong>És most lapozz az 1-re!</strong></p>
<p align="center"><img src="ht1-intro_clip_image008.jpg" alt="" width="223" height="64" /></p>
<br clear="all" />
<p align="center"><img src="ht1-intro_clip_image010.jpg" alt="" width="302" height="492" /></p>
</storry>