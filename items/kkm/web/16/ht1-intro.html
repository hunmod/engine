<p><img src="ht1-intro_clip_image002.gif" alt="" width="274" height="526" hspace="12" align="left" /><br clear="all" />
  <br clear="all" />
</p>
<p align="center">A mű eredeti  címe:<br />
  <em>City</em><em>o</em><em>f Thieves</em></p>
<p align="center"><em>I</em><em>a</em><em>n McCraig  illusztrációival</em></p>
<p align="center">Fordította: <br />
  <em>Varsány</em><em>i Mária</em></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align="center">© Ian Livingstone, 1983<br />
  Illustration copyright © Ian McCraig, 1983<br />
  Hungarian translation © Varsányi  Mária</p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>Ennek a könyvnek te vagy hőse. Te vívsz meg a  kocka segítségével az óriásokkal és a szörnyekkel, magad döntesz, hogy merre  haladj tovább, kivel barátkozz és kivel csatázz. Nem pusztán az író fantáziája  irányítja a történetet, hanem a te bátorságod, kíváncsiságod, leleményességed,  kalandvágyad és józan eszed is.<br />
  Játék és regény egyszerre, amit a kezedben tartasz.  Kalandos vállalkozás, amelybe bele is lehet bukni, de ha jól döntesz, sikerrel  jársz.<br />
  Így hát ezt a könyvet ne úgy olvasd, ahogy  egyébként olvasni szoktál. Mint látod, itt még az oldalak sincsenek megszámozva  a bevezető után, hanem a hosszabb-rövidebb bekezdések viselnek számokat egytől  négyszázig. Ezek között előre-hátra lapozva haladsz előre a történetben a saját  igényeid szerint. Ha kardot rántasz az ellenségre, máshová lapozol, mintha  elbújnál előle.<br />
  Barbár harcosok, varázslók, szörnyetegek,  törpék népesítik be ezt a fantasztikus világot. Mi kell ahhoz, hogy ne bukj el  közöttük? Csak az, ami a mindennapi élethez is: ügyesség, jártasság, ötletesség;  az, hogy felkészülten várd a nehézségeket.<br />
  És Szerencse, amely nélkül az előző három  talán mit sem ér, de ha csak erre számítasz, biztosan cserbenhagy.<br />
  Hogy mit jelent az ÜGYESSÉG, ÉLETERŐ és SZERENCSE  ebben a könyvben, megtudod a következőkből. Ha netán nem lenne teljesen világos  a dolog, ne törődj vele; bátran előre! Vágj neki az olvasásnak, menet közben  minden a helyére kerül! De ha elfelejtenéd, hogyan kell jól megvívni egy  csatát, hogyan menekülhetsz, hogyan gyógyíthatod magad a játék szabályai  szerint, nyugodtan visszalapozhatsz.</p>
<br clear="all" />
<p>&nbsp;</p>
<p align="center"><strong>Hogyan küzdj meg</strong><br />
  <strong>a Tolvajok városának teremtményeivel?</strong></p>
<p>&nbsp;</p>
<p>Mielőtt belevágnál ebbe a kalandba, fel kell  mérned, mennyire vagy erős, illetve gyenge. Van kardod és pajzsod az útra, meg  egy hátizsákod étellel, itallal. Felkészültél a feladatra, megtanultál a  karddal bánni, és keményen edzettél, hogy erős légy.<br />
  Dobókockával döntsd el kezdő ÜGYESSÉG és  ÉLETERŐ pontjaidat, hogy megtudd, milyen hatékonyak voltak előkészületeid. A  18. oldalon találod a Kalandlapot, amelyre feljegyezheted kalandod részleteit.  Ugyanitt jelölheted ÜGYESSÉG és ÉLETERŐ pontjaidat is.<br />
  Jól teszed, ha ceruzával írod a pontokat a  Kalandlapra vagy fénymásolatot készíttetsz erről az oldalról, hogy újabb  játékra is felhasználhasd.</p>
<p>&nbsp;</p>
<p align="center">ÜGYESSÉG, ÉLETERŐ ÉS  SZERENCSE</p>
<p>Dobj az egyik kockával. Adj 6-ot a dobott  számhoz, és az összeget írd be a Kalandlap ÜGYESSÉG négyzetébe.<br />
  Dobj mindkét kockával, és az eredményhez  adjál 12-t, a kapott számot írd be az ÉLETERŐ négyzetbe.<br />
  Van egy SZERENCSE rovat is. Ehhez egy kockával  dobj, és 6-ot adj az eredményhez, majd az összeget írd be a SZERENCSE  négyzetbe.<br />
  Különböző okok miatt, melyeket majd  részletesen elmagyarázunk, ÜGYESSÉG, ÉLETERŐ és SZERENCSE pontjaid a kalandok  során folyamatosan változnak. Pontosan kell vezetned őket, ezért azt  tanácsoljuk, hogy kis betűkkel írj a négyzetekbe vagy tarts kéznél radírt. De  soha ne töröld ki a kezdő pontjaidat, mert szerezhetsz ugyan további ÜGYESSÉG,  ÉLETERŐ és SZERENCSE pontokat, de összegük soha nem lépheti túl a kezdeti  értéket, kivéve néhány nagyon ritka alkalmat, amikor a megfelelő oldalon ezt az  utasítást kapod.</p>
<p align="center"><img src="ht1-intro_clip_image004.jpg" alt="" width="123" height="145" /></p>
<p>ÜGYESSÉG pontjaid kardvívó tudásodat és általános  harckészségedet mutatják. Nem árt minél több ilyen pontra szert tenni. Az  ÉLETERŐ pontok jelzik kondíciódat, az akaraterődet, hogy túlélj egy-egy  helyzetet, továbbá eltökéltségedet és állóképességedet; minél magasabb az  ÉLETERŐ pontszám, annál hosszabb ideig maradhatsz életben. A SZERENCSE pontok  mutatják, mennyire vagy szerencsés ember.<br />
  A szerencse és a varázslat az úr abban a  fantasztikus birodalomban, amelybe most behatolsz.</p>
<br clear="all" />
<p>&nbsp;</p>
<p align="center">A CSATA</p>
<p>Sűrűn találsz majd olyan oldalakat, ahol azt  az utasítást kapod, hogy küzdj meg valamilyen teremtménnyel. Lehet, hogy lesz  választási lehetőséged; ha mégsem, vagy ha úgy döntesz, hogy vállalod a harcot,  azt a következő módon kell megvívnod:<br />
  Először is jegyezd fel a teremtmény ÜGYESSÉGÉT  és ÉLETEREJÉT a Kalandlapod első üres, &bdquo;Harc Szörnyekkel&rdquo; feliratot viselő  rovatába. A teremtmények pontszámait minden alkalommal megadja a könyv, amikor  összecsapsz valamelyikükkel.</p>
<p align="center"><img src="ht1-intro_clip_image006.jpg" alt="" width="124" height="94" /></p>
<p>&nbsp;</p>
<p align="center"><em>A harc  menete</em></p>
<ol>
  <li>Dobj két dobókockával  a teremtmény nevében. A kapott számot add az Ő ÜGYESSÉG pontjaihoz. Az összeg  az Ő TÁMADÓEREJE.</li>
  <li>Dobj két kockával a  magad nevében, és add az eredményt saját jelenlegi ÜGYESSÉG pontjaidhoz. Ez a  te TÁMADÓERŐD.</li>
  <li>Ha a te TÁMADÓERŐD  nagyobb, minta teremtményé, akivel küzdesz, megsebezted. Menj tovább a 4.  lépésre. Ha a teremtmény TÁMADÓEREJE nagyobb, ő sebzett meg téged, tehát haladj  az 5. lépésre. Ha a két TÁMADÓERŐ egyforma, kivédtétek egymás csapását, és a  következő Fordulót az 1. lépéstől elölről kezdheted.</li>
  <li>Megsebezted a  teremtményt, ezért vonj le 2 pontot az ÉLETEREJÉBŐL. Felhasználhatod a SZERENCSÉDET  is, hogy további sebeket ejts rajta (lásd később).</li>
  <li>A teremtmény sebzett  meg téged, ezért vonj le 2 pontot saját ÉLETERŐDBŐL. De ilyenkor is lehet  SZERENCSÉD (lásd később).</li>
  <li>Ellenőrizd a  teremtmény ÉLETERŐ pontjait vagy a saját pontjaidat, és a SZERENCSE pontokat  is, ha a SZERENCSÉHEZ folyamodtál (lásd később).</li>
  <li>Kezdd el a következő  Fordulót meglévő ÜGYESSÉG pontjaid alapján, és ismételd meg a lépéseket 1-től  6-ig. Addig játszhatsz, amíg vagy a te ÉLETERŐ pontjaid vagy a teremtmény  pontjai el nem fogynak (halál).</li>
</ol>
<p>&nbsp;</p>
<p align="center"><img src="ht1-intro_clip_image007.jpg" alt="" width="99" height="151" /></p>
<p>&nbsp;</p>
<br clear="all" />
<p>&nbsp;</p>
<p align="center">MENEKÜLÉS</p>
<p>Bizonyos oldalakon eldöntheted, hogy megfutamodsz-  e a csatából, ha a dolgok rosszul alakulnak. Ám ha megfutamodsz, menekülés  közben a teremtmény automatikusan sebet ejt rajtad (ezért 2 ÉLETERŐ pontot kell  levonnod.) Ez a gyávaság ára. Ám a szokásos módon ilyenkor is hasznát veheted a  SZERENCSÉNEK (lásd később). De csak akkor menekülhetsz, ha az adott oldalon  erre külön megkapod a lehetőséget.</p>
<p align="center"><img src="ht1-intro_clip_image008.jpg" alt="" width="275" height="71" /></p>
<p>&nbsp;</p>
<p align="center">CSATA EGYNÉL TÖBB  TEREMTMÉNNYEL</p>
<p>Ha egyszerre egynél több lénnyel kerülnél  összeütközésbe, mindig közöljük veled a harcra vonatkozó utasítást az adott  pont alatt. Néha egyszerre kell velük megküzdened, néha meg mindegyikkel  külön-külön.</p>
<p align="center"><img src="ht1-intro_clip_image010.jpg" alt="" width="249" height="84" /></p>
<br clear="all" />
<p>&nbsp;</p>
<p align="center">SZERENCSE</p>
<p>Kalandjaid során, akár csatában, akár olyan  helyzetekben, amikor a SZERENCSE dönthet sorsod felől (az erre vonatkozó  utasítást az adott fejezetpontok alatt megkapod), a SZERENCSÉDRE is  számíthatsz, hogy az események kimenetele számodra kedvező legyen. De vigyázz!  A SZERENCSÉRE számítani kockázatos, és ha balszerencsés vagy, az eredmény  végzetes lehet.<br />
  SZERENCSÉDET a következő módon teheted próbára.  Dobj mindkét kockával. Ha a kapott szám ugyan- annyi vagy nem nagyobb, mint a  jelenlegi SZERENCSE pontszámod, az eredmény kedvező. Ha magasabb számot dobsz,  mint a jelenlegi SZERENCSE pontszámod, balszerencséd volt, és vállald a  következményeit.<br />
  Úgy hívjuk ezt, hogy &bdquo;Tedd próbára a SZERENCSÉDET!&rdquo;.  Minden alkalommal, amikor próbára teszed a SZERENCSÉDET, 1 pontot le kell vonnod  SZERENCSE pontszámodból. Így hamar rájössz, hogy a SZERENCSÉRE hagyatkozni kockázatos.</p>
<p>&nbsp;</p>
<p align="center"><em>A  SZERENCSE használata csatában</em></p>
<p>A könyv bizonyos oldalain felszólítunk, hogy  Tedd próbára SZERENCSÉDET!, és közöljük, hogy SZERENCSÉD volt-e vagy sem. A  csatákban viszont mindig te döntesz, hogy a SZERENCSÉD segítségével  megpróbálsz-e komolyabb sebet ejteni azon a teremtményen, amelyet éppen megsebeztél,  vagy csökkenteni próbálod-e annak a sebnek a hatását, amelyet a teremtménytől elszenvedtél.<br />
  Ha te sebezted meg a teremtményt, a fent  leírt módon Tedd próbára a SZERENCSÉDET! Ha szerencsés vagy, komoly sebet  ejtettél rajta, és 2 külön pontot levonhatsz a teremtmény ÉLETEREJÉBŐL.  Azonban, ha balszerencse ért vagy a seb puszta karcolás, az 1 pontot vissza  kell adnod ellenfeled ÉLETERŐ pontjaihoz. (Tehát: a szabályos 2 pont levonás  helyett most csak 1 pontot vonhatsz le tőle.)<br />
  Ha a teremtmény sebzett meg téged, azért Tedd  próbára a SZERENCSÉDET!, hogy enyhítsd a sebet. Ha SZERENCSÉD van, sikerült  elkerülnöd a teljes csapást. 1 pontot visszaadsz magadnak (2 pontos kár helyett  csak 1 pontos kár keletkezett az ÉLETERŐDBEN). Ha nem voltál szerencsés, komolyabb  találat ért, plusz 1 ÉLETERŐ pontot vonj le magadtól.<br />
  Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor Próbára teszed a  SZERENCSÉDET!</p>
<p align="center"><img src="ht1-intro_clip_image011.jpg" alt="" width="123" height="145" /></p>
<p>&nbsp;</p>
<br clear="all" />
<p>&nbsp;</p>
<p align="center">AZ ÜGYESSÉG, ÉLETERŐ<br />
  ÉS SZERENCSE  VISSZAÁLLÍTÁSA<br />
  A KEZDETI ÉRTÉKRE</p>
<p>&nbsp;</p>
<p align="center">ÜGYESSÉG</p>
<p>ÜGYESSÉG pontjaid sokat fognak változni kalandjaid  során. Helyenként, egy-egy oldalon olyan utasítást találsz, hogy növeld vagy  csökkentsd ÜGYESSÉG pontjaid számát. Egy csodafegyver növelheti ÜGYESSÉGEDET,  de ne feledd, hogy egyszerre csak egy fegyvert használhatsz. Nem tarthatsz  igényt 2 ÜGYESSÉG jutalompontra, mert két varázskardod van. ÜGYESSÉG pontjaid  száma soha nem lépheti túl az eredeti értékét, hacsak külön utasítást nem kapsz  rá. Ha iszol az ÜGYESSÉG Italából (lásd később), bármikor a kezdeti értékére  áll vissza ÜGYESSÉGED.</p>
<p>&nbsp;</p>
<p align="center">ÉLETERŐ ÉS ÉLELMISZER</p>
<p>ÉLETERŐ pontjaid sokszor fognak változni kalandjaid  során, amint megküzdesz a szörnyekkel és lelkesítő feladatokat vállalsz. Ahogy célodhoz  közeledsz, ÉLETERŐ pontjaid száma veszélyesen csökkenhet, és a csaták különösen  kockázatossá válnak, ezért légy óvatos!<br />
  Hátizsákodban tíz étkezésre elegendő  élelmiszer van. Bármikor megállhatsz pihenni és enni, kivéve ott, ahol erre más  utasítást kapsz. Minden étkezés 4 pontot ad ÉLETERŐ pontjaidhoz, és 1 ponttal  csökkenti Élelmiszer-tartalékodat. A Kalandlapon külön Élelmiszer- készlet  rovat van, hogy feljegyezd, mennyit fogyasztottál. Ne feledd, hogy hosszú utat  kell megtenned, ezért bölcsen használd fel Élelmiszerkészletedet!<br />
  Azt se feledd, hogy ÉLETERŐ pontjaid száma  soha- sem lépheti túl a kezdeti értéket, kivéve, ha egy adott oldalon ezt az  utasítást kaptad. Ha megiszod az ERŐ italát (lásd később), bármikor eredeti  szintjére állíthatod ÉLETERŐDET.</p>
<p align="center"><img src="ht1-intro_clip_image012.jpg" alt="" width="292" height="119" /></p>
<p>&nbsp;</p>
<p align="center">SZERENCSE</p>
<p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS vagy. Ennek részleteit megtalálod a  könyvben. Ne feledd, hogy az ÜGYESSÉGHEZ és az ÉLETERŐHÖZ hasonlóan SZERENCSE  pontjaid sem léphetik túl kezdeti értéküket, kivéve, ha egy-egy oldalon ezt az  utasítást kapod. A SZERENCSE Italát felhörpintve (lásd később) bármikor kezdeti  értékére állíthatod vissza SZERENCSÉDET, és 1 ponttal növelheted kezdeti  SZERENCSÉDET.</p>
<br clear="all" />
<p>&nbsp;</p>
<p align="center">FELSZERELÉS ÉS ITALOK</p>
<p>Minimális felszereléssel kezded kalandodat,  de utad során találhatsz vagy beszerezhetsz ezt-azt. Karddal vagy  felfegyverezve, és bőrpáncélt viselsz. Hátizsákodban étel, ital lapul, és azok  a kincsek, amelyeket megszerzel. Lámpásod is van, amely megvilágítja az utadat.<br />
  Emellett magaddal vihetsz egy palackkal a  Varázsitalból; ez segít rajtad a kutatás során. A következő palackok  bármelyikét választhatod:</p>
<p>Az ÜGYESSÉG ITALA - kezdeti értékére állítja  vissza ÜGYESSÉG pontjaidat.<br />
  Az ERŐ ITALA - kezdeti értékére állítja  vissza ÉLETERŐ pontjaidat.<br />
  A SZERENCSE ITALA - kezdeti értékére állítja  vissza SZERENCSE pontjaidat, és 1 ponttal növeli kezdeti SZERENCSÉDET.</p>
<p>Kalandjaid során bármikor kortyolhatsz a magaddal  vitt italból (kivéve, amikor harcban állsz). Ezeknek az italoknak egy adagja  visszaállítja ÜGYESSÉGED, ÉLETERŐD vagy SZERENCSÉD kezdeti értékét (és a  SZERENCSE ITALA 1 ponttal növeli kezdeti SZERENCSÉDET).<br />
  Minden palack két adag varázsitalt tartalmaz,  tehát kétszer élhetsz vele kalandjaid során. Jegyezd fel a Kalandlapon, ha  elhasználtad.<br />
  Azt se feledd, hogy a háromféle ital közül  csak az egyiket viheted magaddal az útra, válassz tehát bölcsen!</p>
<br clear="all" />
<p>&nbsp;</p>
<p align="center">TANÁCSOK A JÁTÉKHOZ</p>
<p>Egyetlen helyes út vezet el a Tolvajok  Városába, de csak többszöri próbálkozásra találod meg. Jegyzetelj, s készíts  térképet utad során, ez felbecsülhetetlen értékű lesz az elkövetkező kalandjaidban,  és segít, hogy gyorsan keresztüljuss a felderítetlen részeken. Nem találsz  mindenütt kincseket. Sokszor csupán csapdák vagy olyan lények várnak rád,  melyekkel összeütközésbe kerülsz.<br />
  Gyakran fogsz rossz irányba menni, de végül  is majd megtalálod azt, amit keresel.<br />
  Hamar rájössz, hogy a fejezeteket nem szabad  egymást követő sorrendben olvasnod. Csak azt a fejezetet olvasd el, amelyet az  utasításban megadnak! Egyébként csak összezavarodsz, és játék sem lesz az  igazi.<br />
  Az egyetlen igazi út minimális kockázatot  jelent, és minden játékos, függetlenül attól, milyen pontokkal is vág neki,  elég könnyen végigmehet rajta.<br />
  Kísérjen szerencse kalandjaid során! Sok  sikert!</p>
<p align="center"><img src="ht1-intro_clip_image014.jpg" alt="" width="214" height="92" /></p>
<p>&nbsp;</p>
<br clear="all" />
<p align="center"><img src="ht1-intro_clip_image016.jpg" alt="" width="302" height="490" /></p>
<br clear="all" />
<p align="center"><img src="ht1-intro_clip_image018.jpg" alt="" width="302" height="499" /></p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p align="center"><strong>Háttértörténet</strong></p>
<p>&nbsp;</p>
<p>&nbsp;</p>
<p>Kalandra vágyva járod a szörnyek és  varázslatok világát, és csak gyors eszedre, no meg kardforgató kezed  ügyességére támaszkodhatsz. A pénzedet eddig zsoldosként kerested, rendszerint  gazdag nemesemberek és bárók szolgálatában, olyan megbízásokat teljesítve, amelyek  túl veszélyesnek vagy túl nehéznek bizonyultak e nemesek saját emberei számára.  Megszoktad már, hogy titokzatos kincsek után kutatva szörnyeket és félelmetes  vadállatokat mészárolsz le. Lévén tapasztalt és igen jól képzett kardforgató,  semminek és senkinek nem engeded meg, hogy az utadba álljon. Eddigi küldetéseid  mind sikeresek voltak, és erről ország-világ tud. Amikor felbukkansz egy  faluban vagy városban, jöttöd híre futótűzként terjed el a helybéliek között,  mivel eleddig még kevesen láttak valódi sárkányölőt.<br />
  Egy este, hosszú út után, megérkezel  Silvertonba, mely a vidék kereskedelmi útvonalainak találkozásánál fekszik.  Ebben a városban gyakorta látni nagyméretű, fából készült, ökrök vontatta  társzekereket, melyek gyógyfüvekkel, fűszerekkel, selymekkel, fémáruval és  távoli országokból való egzotikus élelmiszerekkel megrakodva gördülnek tova.<br />
  Silverton az évek során azon gazdagodott meg,  hogy a távoli piacok felé tartó kereskedők és boltosok itt álltak meg  bevásárolni. A város gazdagsága szembeszökő. Erről árulkodnak a díszes épületek  és a jól öltözött emberek. A városkapun belépve azonban olyan érzésed támad,  mintha nem volna itt minden rendben. Az emberek idegesnek, feszültnek  látszanak. Aztán észreveszed, hogy az épületek ablakain mindenütt nagy  vasrácsok vannak, és az ajtókat is jó erősen elreteszelték. Bár jobban szeretsz  egyedül lenni, mégis úgy döntesz, hogy az éjszakát Silvertonban töltöd és  kideríted, mi aggasztja az ittenieket.<br />
  Ahogyan végigmész a főutcán, egyetlen harangcsendülést  hallasz a szemközti magas toronyból. Aztán egy férfi csaknem kétségbeesett  kiáltása hallatszik:<br />
  &quot;Itt az éjszaka! Itt az éjszaka!  Mindenki haza!&quot; Aggodalmas pillantású emberek sietnek el melletted, és  meglepődnek, amikor észrevesznek. Az utca túloldalán felfigyelsz egy fogadóra,  melynek cégérén ez áll: &quot;Az Öreg Varangyhoz&quot;. Amikor belépsz, moraj  fut végig a termen - felismertek. Némelyek leteszik a korsójukat, és rád  bámulnak. Kissé meglep, hogy senki nem jön oda hozzád a kalandjaid felől  faggatózni. Odamész a pulthoz, hogy az öreg fogadóstól szobát és meleg fürdőt  kérj, ám ő ügyet sem vetve rád egyenesen odarohan a nagy tölgyfa ajtóhoz, és  hat jókora vaspánttal elreteszeli. Csak ezután fordul oda hozzád, és halkan így  szól: &quot;Az annyi lesz, mint öt rézgaras a szobáért és még egy a fürdőért, előre  fizetendő, ha lehetséges&quot;. Benyúlsz az öveden lógó bőrbugyellárisba, és a  pultra hajítod a pénzdarabokat. Kapsz a fogadóstól egy vaskulcsot, de épp  akkor, amikor elvennéd, kopogás hallatszik az ajtón, s egy hang ezt kiáltja:<br />
</p>
<br clear="all" />
<p>&quot;Nyissátok ki! Nyissátok ki! Owen  Carralif vagyok!&quot; Az öreg fogadós odasiet az ajtóhoz, és elhúzza a  vasreteszeket. A nyitott ajtón egy díszes bíborköpenybe bújt kövér, kopaszodó  férfi nyomul be az ivóba, és sebesen körbepillant. Észrevesz, és nagy  dérrel-dúrral elindul feléd. Látszik rajta, hogy nem szokott a sietséghez,  hiszen a helyiséget bevilágító gyertyák pislákoló fényében nagy izzadságcseppeket  veszel észre a homlokán. Amint a közeledbe ér, gyorsan megszólít: &quot;Hallgass  ide, idegen! Beszélnem kell veled! Kérlek, ülj le. Nagyon fontos, hogy szót  váltsunk!&quot;<br />
  Amikor a férfi odafordul a fogadóshoz és egy  csettintéssel ételt és italt kér, nyilvánvalóvá válik számodra, hogy az  ismeretlen tekintélyes ember lehet, de az arca szomorúságról és bánatról  árulkodik. Mivel kíváncsi vagy, ki lehet ő, úgy döntesz, meghallgatod. A férfi  odahúz neked egy széket, int, hogy ülj le az asztalához, a fogadós pedig forró  húslevessel, sült libával és mézborral megrakott tálcával kerül elő. A  bíborköpenyes férfi némán ül veled szemben, úgy bámul, miközben lakomázol,  mintha valami célja volna veled. Végül, amikor eltolod magadtól a tálcát, közel  hajol hozzád, és fojtott, aggódó hangon így szól: &quot;Hallgass meg, idegen!  Tudom, ki vagy, és szükségem van a segítségedre. Owen Carralifnek hívnak, én  vagyok Silverton polgármestere. Nagy bajok és veszélyek közepette élünk itt.  Elátkoztak bennünket, és nekem kell a várost megszabadítanom az átoktól. Tíz  nappal ezelőtt a Gonosz két küldönce lovagolt be e helyre nagy, fekete méneken.  A lovaknak tüzes, vörös szemük volt! A lovasok arcát nem lehetett látni, mert  hosszú, fekete csuklyás köpenyük eltakarta azt. Jéghideg hangon szólaltak meg,  és minden szavuk idegesítő sziszegésbe ment át. Név szerint engem kerestek, és  amikor előjöttem, hogy köszöntsem őket, kijelentették, hogy magukkal akarják  vinni szeretett lányomat, Mirelle-t gazdájuknak, Csontos Zanbarnak. Biztosan  tudod, hogy ő az Éj Hercege. Természetesen visszautasítottam a kívánságukat,  mire szó nélkül megfordultak, és fejüket lehajtva, görnyedt háttal lassan  kilovagoltak a városból. Tudtam, hogy a csuklyás köpenyek alatt a Lélekvadászok  üres csontvázteste bújik meg. Csontos Zanbar mindig küldöncnek használja őket,  mivel vagy teljesítik a küldetésüket, vagy meghalnak - márpedig nem halnak meg  egykönnyen. Ezeket a gonosz lényeket csak a szívükön áthatoló ezüst nyílvessző  képes megfosztani örökkön-örökké tartó homályos létüktől. És ki tudja, mi  minden kell ahhoz, hogy valaki Csontos Zanbart elpusztítsa! Nos, ami bajaink  még azon az éjszakán elkezdődtek, amikor a Lélekvadászok elhagyták a várost. Az  Éj Hercege dühös volt, és eltökélte, hogy megbüntet bennünket. Hat borotvaéles  fogú Holdkutyát küldött ránk, amelyek egyenként négy emberrel is elbírnak. A  kutyák végigjárták a várost, a nyitva hagyott ablakokon át behatoltak a  házakba, és mindenkit megöltek, akit benn találtak.<br />
  Reggel huszonhárom halottat számoltunk össze.  Berácsoztuk az ablakainkat, és elreteszeltük az ajtóinkat, de a Holdkutyák  azóta is minden éjszaka visszajönnek, s mi nem tudunk aludni, mert attól  félünk, hogy esetleg mégis bejutnak az otthonainkba. Egyesek most arról  beszélnek, hogy Mirelle-t mégiscsak el kellene küldeni Csontos Zanbarnak. Gyáva  árulók, megérdemelnék, hogy megkorbácsoltassam őket! De mi haszon származna  ebből? Csak egyvalakiben reménykedhetünk, és az te vagy, idegen. Létezik egy  Nikodémusz nevű ember, aki érthetetlen okokból Feketehomok kikötőben él. A  helyet egyszerűen csak a Tolvajok Városának hívják, mert több száz kilométeres  körzetben nincs olyan kalóz, briganti, gyilkos, tolvaj és<br />
</p>
<br clear="all" />
<p>gonosztevő, aki ne ott élne. Úgy gondolom,  Nikodémusz azért telepedett ott le, hogy ne háborgassák a magunkfajta emberek.  Bölcs öreg varázsló, akinek még Feketehomok kikötőben sem igen lehet ártani,  mert akkora varázsereje van. Csak ő képes rá, hogy legyőzze Csontos Zanbart.  Sok évvel ezelőtt a barátom volt. Szükségünk van rá, és könyörögve kérlek  téged, hozd el őt ide. Feketehomok kikötőbe senki sem mer elmenni a mieink  közül. Ha segítesz, idegen, szép jutalom üti a markodat. Itt ez a harminc arany  az útiköltségre, és fogd ezt a kardot is, hasznát veszed majd utad során.&quot;<br />
  Owen Carralif feláll, hátrabillenti  bíborköntösét, és alóla előbukkan egy gyönyörű, széles kard, amilyet soha ember  még nem látott. Átnyújtja neked, s miközben végigsimítod a pengét, meglepődve  látod, hogy ujjadból egy csepp vér csordul ki. Aztán megvizsgálod a  csodálatosan díszes, két aranyszegélyű kígyót, melyek a markolatot fonják  körül. Soha semmit nem akartál ennyire, mint ezt a kardot. Felállsz, és kezet  nyújtasz Owennek. Boldogan kezet ráz veled, és így szól: &quot;Pirkadatkor  indulnod kell. A Holdkutyák addigra már elmennek. Ma én is itt töltöm az  éjszakát, így hát igyunk arra, ami ránk vár, és Isten legyen  mindkettőnkkel!&quot;<br />
  Owen ezt követően vagy egy órán át mesél  arról, hogyan kell eljutnod Feketehomok kikötőbe. Később összeszeded az  útiholmidat meg a prémjeidet, és elindulsz felfelé a falépcsőn a szobád felé.  Nem alszol jól, mert az új kardod biztonságot ad ugyan, de többször felébredsz  a kinn randalírozó Holdkutyák morgására, kaparászására és üvöltésére.  Hajnaltájt már ébren vagy, fel is öltöztél, s eldöntötted, hogy amilyen gyorsan  csak lehet, eljutsz Feketehomok kikötőbe és felkutatod<br />
</p>
<br clear="all" />
<p>Nikodémuszt. Amint kilépsz a fogadóból, egy  fekete macska surran el a lábad előtt, és majdnem hasra esel: Lehet, hogy ez  rossz előjel?</p>
<p>&nbsp;</p>
<p align="center">ÉS MOST Lapozz az 1-re!</p>
<p>&nbsp;</p>
<p align="center"><img src="ht1-intro_clip_image019.jpg" alt="" width="214" height="92" /></p>
<br clear="all" />
<p align="center"><img src="ht1-intro_clip_image021.jpg" alt="" width="302" height="420" /></p>
