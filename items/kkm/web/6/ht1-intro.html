<p align="center"><img src="ht1-intro_clip_image002.jpg" alt="" width="302" height="505" /></p>
<br clear="all" />
<br clear="all" />
<p align="center">Steve Jackson and Ian  Livingstone:<br />
  <em>Scorpion  Swamp</em></p>
<p align="center"><em>Duncan  Smith illusztrációival</em></p>
<p align="center">Fordította<br />
  <em>Varsányi  Mária</em></p>

<p align="center">© Steve Jackson and  Ian Livingstone, 1984<br />
  Hungarian translation  Varsányi Mária, 1989</p>
<br clear="all" />

<p>&nbsp;</p>
<p align="center"><strong>Varázslatok</strong></p>
<p>Egy harcost személyesítesz meg a Skorpiók Mocsarában.  Kalandjaid során majd rájössz, hogy képes vagy varázsolni. Ha megegyezel egy varázsióval,  kaphatsz tőle Varázsgolyókat. Minden varázsgolyóval egyet varázsolhatsz. Ezek  után a varázsgolyó eltűnik. Tizenkét különböző varázslatot használhatsz: ezeket  alább közöljük. Ha szerzel egy Varázsgolyót, azt jegyezd fel a Kalandlapodon.  Ha választhatsz a varázslatok közül, bármelyiket többször is választhatod -  akár négy Tűz- varázslatot is, ha akarod. De ha elhasználtál egy varázslatot,  azt jelölnöd kell a Kalandlapodon. Ha négy Tűzvarázslatot választasz, négyszer  segíthet rajtad a tűz, de nem többször - hacsak nem találkozol egy újabb  szolgálatkész varázsióval, akitől újabb Varázsgolyót kapsz.<br />
Háromféle varázslat van: Jó, Gonosz és Semleges.  A Semleges varázslatot bárki alkalmazhatja. Ugyanakkora jó varázslók nem  használhatnak Gonosz varázslatot és fordítva. Te bármelyik varázslatot  alkalmazhatod, de egy gonosz varázslótól nem kaphatsz Jó varázslatot, illetve  egy jó varázslótól Gonosz varázslatot.</p>
<p>&nbsp;</p>
<br clear="all" />
<p align="center">SEMLEGES VARÁZSLATOK</p>
<p>ÜGYESSÉG: Ha ezt a varázslatot saját magadra  alkalmazod, akkor ezáltal Kezdeti ÜGYESSÉG pontjaid felével növelheted ÜGYESSÉG  pontjaidnak a számát. De vigyázz, ÜGYESSÉG pontjaidnak összege soha nem lehet  több azok Kezdeti értékénél.</p>
<p>ÉLETERŐ: Ha ezt a varázslatot saját magadra  alkalmazod, akkor ezáltal Kezdeti ÉLETERŐ pontjaid felével növelheted ÉLETERŐ  pontjaidnak a számát. De ÉLETERŐ pontjaid összege soha nem lehet több azok  Kezdeti értékénél.</p>
<p>SZERENCSE: Ha ezt a varázslatot saját magadra  alkalmazod, Kezdeti SZERENCSE pontjaidnak a felével növelheted SZERENCSE  pontjaid számát. De SZERENCSE pontjaidnak összege soha nem lehet több azok  Kezdeti értékénél.</p>
<p>TŰZ: Ezzel a varázslattal lángra lobbanthatsz  egy közepes nagyságú tárgyat (akkorát, mint pl. egy fáklya). Minél gyúlékonyabb  egy tárgy, annál hatékonyabb lesz a varázslat.</p>
<p>JÉG: Ezzel a varázslattal jéggé lehet  fagyasztani a vizet (vagy a párát). Ez a varázslat ott működik a legjobban,  ahol már eleve van fagyasztani való víz.</p>
<br clear="all" />
<p>&nbsp;</p>
<p>ILLÚZIÓ: Ezzel a varázslattal képes vagy  előidézni egy apró, rövid ideig tartó érzéki csalódást De ha viselkedéseddel  nem teszed lehetővé az illúzió létrejöttét, senkit sem tudsz majd becsapni, és  a varázslat megszűnik.</p>
<p>&nbsp;</p>
<p>&nbsp;</p>
<p align="center">JÓ VARÁZSLATOK</p>
<p>BARÁTSÁG: Ezzel a varázslattal elérheted,  hogy egy teremtmény kedvesebb legyen hozzád. De ez a varázslat nem fog olyan  élőlényen vagy tárgyon, aki vagy ami nem érti a barátság fogalmát.</p>
<p>NÖVEKEDÉS: Ezzel a varázslattal egy nagy vagy  sok kis növénynek a gyors növekedését lehet elérni. Csak növényekre  alkalmazható!</p>
<p>ÁLDÁS: Ezt a varázslatot csak egy másik élőlénnyel  szemben tudod alkalmazni. E varázslattal önmagadat nem ÁLDHATOD meg! Az általad  Megáldott élőlény visszaszerzi elvesztett ÉLETERŐ, SZERENCSE és ÜGYESSÉG  pontjait. Ilyenkor három pontot adj hozzá mindegyikhez, de senkinek semelyik  pontszáma semmilyen körülmények között sem lépheti túl a Kezdeti értéket!</p>
<br clear="all" />
<p>&nbsp;</p>
<p align="center">GONOSZ VARÁZSLATOK</p>
<p>&nbsp;</p>
<p>FÉLELEM: Ezzel a varázslattal elérheted, hogy  egy adott teremtmény féljen tőled - feltéve, hogy ismeri a félelemérzetet!</p>
<p>HERVASZTÁS: Ezzel a varázslattal bármely  nagyméretű vagy több kisméretű növényt el lehet hervasztani. Ezt a varázslatot  csak növényekre lehet alkalmazni!</p>
<p>ÁTOK: Ez nagyon hatékony varázslat, de nem  egyszerű a használata. Ha ÁTKOT szórsz, dobnod kell egy kockával, és annyi  ÉLETERŐ pontot vesztesz, ahányat dobtál. Ugyanakkor valami szörnyűség fog  történni az ellenfeleddel, most nem tudjuk megmondani, hogy mi.</p>
<p>&nbsp;</p>
<p align="center">MIKOR VARÁZSOLJUNK?</p>
<p>&nbsp;</p>
<p>Az ÜGYESSÉG, SZERENCSE vagy ÉLETERŐ  varázslatot bármikor alkalmazhatod magadra, kivéve csata közben. Azt  megteheted, hogy közvetlenül a csata előtt varázsolsz... de amint a harc  elkezdődik, többet már nem varázsolhatsz, egészen a harc végéig.<br />
  A többi varázslatot csak akkor használhatod,  ha erre kifejezett utasítást kapsz!</p>
<br clear="all" />
<p align="center">TÉRKÉPKÉSZÍTÉS</p>
<p>Játék közben a Skorpiók Mocsarát behálózó ösvényeken  fogsz haladni. Valószínűleg térképet is akarsz majd rajzolni utadról. Az eddigi  játékoktól eltérően a Skorpiók Mocsarában lehetőséged nyílik, hogy lépéseidet  nyomon kövesd. Egy jó térkép az életedet jelentheti! A különböző kalandok a  mocsárvilág apró tisztásain esnek majd meg veled. A tisztásokat számmal  jelöltük, hogy könnyebb legyen a térképkészítés. Minden tisztásról egy vagy  több ösvényen lehet továbbjutni. Az ösvények vezethetnek bármely égtáj felé.  Lesz majd köztük kanyargós is, de az irány ekkor is megmarad. Ez nagyon fontos!  Például, ha egy tisztást egy észak felé vezető ösvényen hagysz el, a következő  tisztást délről fogod megközelíteni, és fordítva. Így nem fordulhat veled elő  az, hogy váratlanul visszajuss oda, ahonnan jöttél. Ha elérsz egy tisztásra,  jelöld be a térképen, milyen irányban haladva érted azt el, ez később majd  hasznos lehet számodra.<br />
  A tisztásokon előfordul majd, hogy különböző  emberekkel és egyéb teremtményekkel találkozol. Néhányan segíteni fognak neked;  mások majd megtámadnak, vagy más módon akadályoznak utadon.<br />
  Rajtad áll, hogyan szereled le támadóidat.<br />
  Előfordulhat, hogy vándorlásod során  visszajutsz egy olyan tisztásra, ahol már jártál. Ebben az esetben a dőlt betűs  utasításból megtudod, mi a teendő.<br />
  Ha nem találsz semmiféle külön utasítást, a  szokásos módon jársz el, akárhányszor lépsz is egy adott tisztásra.<br />
  Az alábbiakban bemutatunk egy térképvázlatot  a<br />
  <br clear="all" />
  mocsár egy elképzelt részéről, hogy ebből megtudd, hogyan is kell majd a saját  térképedet elkészítened:</p>
<p align="center"><img src="ht1-intro_clip_image004.jpg" alt="" width="302" height="262" /></p>
<p>&nbsp;</p>
<p>Láthatod, hogy a játékos bejegyezte a  térképre a tisztásokat, ahol megfordult, és azt is, hogy ott mit talált. Jelölte  továbbá az ösvényeket is, amelyeken a tisztásokról továbbment, ezért a  későbbiek során tudni fogja, melyik irányba kell haladnia.</p>
<br clear="all" />
<p>&nbsp;</p>
<p align="center">A JÁTÉKKAL  KAPCSOLATOS<br />
  TUDNIVALÓK</p>
<p>Három olyan út van, amely átvisz a Skorpiók Mocsarán.  Minden egyes útvonalhoz egy adott ösvényen jutsz el, melyet nem árt követni.  Készíts térképet utad során, és jól őrizd meg, mert megmentheti az életedet, és  későbbi kalandjaid során is felbecsülhetetlen értékű lesz, ugyanis segítségével  gyorsan túl jutsz majd a még fel nem derített részeken.<br />
  Nem találsz minden tisztáson kincset; gyakran  kerülsz csapdába, vagy olyan teremtményekkel találkozol, amelyekkel meg kell  küzdened. Számtalan téves út van... és az is előfordulhat, hogy eljutsz ugyan  végcélodhoz, de ott mégsem találod meg azt, amit keresel.<br />
  Tudnod kell, hogy a fejezeteket nem szabad egymás  utáni sorrendben olvasni, hanem mindig azt a fejezetet kell elolvasnod, amit az  utasítás megad.<br />
  Minden egyes helyes útvonalon szinte akadálytalanul  végig lehet menni, még akkor is, ha a kezdeti pontjaid száma alacsony! A lényeg  az, hogy megtaláld az útvonalhoz vezető helyes ösvényt. Sok szerencse kísérjen  utadon!</p>
<br clear="all" />
<p>&nbsp;</p>
<p align="center"><strong>Háttértörténet</strong></p>
<p>&nbsp;</p>
<p>Kalandokban edzett ember vagy, aki soha nem  rettent vissza a veszélytől. De bolond nem vagy, és mindig is tudtad, milyen  veszélyekkel jár, ha beteszed a lábad a Skorpiók Mocsarába. Mióta csak élsz,  azt hallod, hogy ez a vidék undorító élőlényekkel benépesített, szörnyű hely.  De az a hír járja, hogy a mocsár igazi veszélye nem az itt élő teremtményekben  rejlik, s nem is a varázslókban vagy az ösvényeken kísértő gonosz szellemekben  keresendő.<br />
  Nem; az ok, amiért a Skorpiók Mocsarából csak  oly kevesen tértek vissza, egészen más. A mocsarat számtalan kanyargós ösvény  szeli át. Eddig még senkinek sem sikerült megrajzolnia az utak térképét, vagy  elmesélnie a mocsárvilág életét. Sátáni köd takarja el az eget, és  megakadályozza, hogy a csillagok állása alapján lehessen tájékozódni. Ha  egyszer az ember bekerül a mocsárba, az iránytű sem segít: mindig csak  körbepörög, északra, nyugatra, délre, majd délkeletre mutat, és tulajdonosát is  körök leírására kényszeríti mindaddig, míg az illető össze nem esik a  kimerültségtől.<br />
  Mindeddig sikeresen távol tartottad magad e mocsárvilágtól.  Egy váratlan esemény azonban gyökeresen megváltoztatja az életedet… A Király  úton sétálva egy öregasszonyt veszel észre a földön, a porban fekve. Karjaidba  emeled, és egy árnyas helyre viszed, ahol vízzel kínálod. Hamarosan magához  tér, de mégis elkíséred a következő városig, hogy megbizonyosodj róla, nem  történik-e vele valami baj útközben.<br />
  A város piacterén elbúcsúzol tőle. &bdquo;Isten  áldjon a kedvességedért - mondja, miközben átnyújt neked egy látszólag egyszerű  Rézgyűrűt. - Viseld egészséggel, jó szívvel adom! A gyűrű megvéd attól, hogy  eltévedj!&rdquo; Amikor a gyűrűt felhúzod, érzed, hogy lötyög az ujjadon. Egy óra  múlva, amikor már ismét a főúton sétálsz, észreveszed, hogy a gyűrű, alakját  megváltoztatva, most már szorosan simul az ujjadhoz. Varázsgyűrű van a kezeden!  Vándorlásod során egyre többet tudsz meg a Rézgyűrű varázserejéről. Az  öregasszony minden bizonnyal egy Jótündér volt, aki komolyan gondolta áldását.  Mindaddig, amíg az ujjadon van a gyűrű, tudni fogod, merre van észak. Még a  legsötétebb erdő mélyén vagy egy város kacskaringós útjain sem fogsz eltévedni.  Mi több, a gyűrű melegedni kezd minden olyan esetben, ha gonosz emberrel találkozol,  még akkor is, ha az barátságosan üdvözöl téged. Egy hetet töltesz el az erdei  banditák között, akik elég durva fickók, de a maguk módján becsületesek… és a  gyűrű hideg marad. A barlangokban a gyűrű megvéd a gonosz varázslóktól és egyéb  halandóktól. A városokban észreveszed, hogy egyetlen agyafúrt tolvaj vagy hazug  kereskedő sem képes becsapni téged. Az öregasszony ajándéka valóban igen  értékes egy olyan kalandokat kedvelő embernek, mint amilyen te vagy. Úgy  gondolod ezek után, hogy a gyűrűt érdemes lenne valami olyan helyen kipróbálni,  ahol valóban hasznát vehetnéd varázserejének. A Skorpiók Mocsarának, ennek az  iszonyatos útvesztőnek a feltérképezését, amire eddig még senki nem volt képes,  épp megfelelő feladatnak találod. És hasznosnak is! A várható dicsőségre és  gazdagságra gondolva nekivágsz a Skorpiók Mocsara rejtélyes, veszedelmes  világának.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align="center">ÉS MOST Lapozz az 1-re!</p>
<p align="center"><img src="ht1-intro_clip_image010.jpg" alt="" width="263" height="90" /></p>
<br clear="all" />
<p align="center"><img src="ht1-intro_clip_image012.jpg" alt="" width="302" height="488" /></p>
