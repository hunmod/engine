<p align="center"><img src="ht1-intro_clip_image002.jpg" alt="" width="302" height="519" /></p>
<br clear="all" />
<br clear="all" />
<p align="center">A mű eredeti címe:<br />
  <em>Crypt  of the Sorcerer</em></p>
<p align="center">Fordította:<br />
  <em>Varsányi  Mária</em></p>
<p align="center"><em>John  Sibbick illusztrációival</em></p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">Copyright ©  lan Livingstone, 1987<br />
  Illustrations  copyright © John Sibbick, 1987<br />
  All rights  reserved.<br />
  Hungarian  translation © Varsányi Mária, 1993</p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>Ennek  a könyvnek te vagy a hőse. Te vívsz meg a kocka segítségével az óriásokkal és a  szörnyekkel, magad döntesz, hogy merre haladj tovább, kivel barátkozz és kivel  csatázz. Nem pusztán az író fantáziája irányítja a történetet, hanem a te bátorságod,  kíváncsiságod, leleményességed, kalandvágyad és józan eszed is.<br />
  Játék  és regény egyszerre, amit a kezedben tartasz. Kalandos vállalkozás, amelybe  bele is lehet bukni, de ha jól döntesz, sikerrel jársz.<br />
  Így  hát ezt a könyvet ne úgy olvasd, ahogy egyébként olvasni szoktál. Mint látod,  itt még az oldalak sincsenek megszámozva a bevezető után, hanem a  hosszabb-rövidebb bekezdések viselnek számokat egytől négyszázig. Ezek között  előre-hátra lapozva haladsz előre a történetben a saját igényeid szerint. Ha kardot  rántasz az ellenségre, máshová lapozol, mint ha elbújnál előle.<br />
  Barbár  harcosok, varázslók, szörnyetegek, törpék népesítik be ezt a fantasztikus  világot. Mi kell ahhoz, hogy ne bukj el közöttük? Csak az, ami a mindennapi  élethez is: ügyesség, jártasság, ötletesség; az, hogy felkészülten várd a  nehézségeket.<br />
  És  Szerencse, amely nélkül az előző három talán mit sem ér, de ha csak erre  számítasz, biztosan cserben- hagy.<br />
  Hogy  mit jelent az ÜGYESSÉG, ÉLETERŐ és SZERENCSE ebben a könyvben, megtudod a<br />
</p>
<br clear="all" />
<p>következőkből.  Ha netán nem lenne teljesen világos a dolog, ne törődj vele. Bátran előre! Vágj  neki az olvasásnak, menet közben minden a helyére kerül! De ha elfelejtenéd,  hogyan kell jól megvívni egy csatát, hogyan menekülhetsz, hogyan gyógyíthatod  magad a játék szabályai szerint, nyugodtan visszalapozhatsz.</p>
<br clear="all" />
<p>&nbsp;</p>
<p align="center"><strong>Játékszabály</strong></p>
<p>&nbsp;</p>
<p>Mielőtt  belevágnál ebbe a kalandba, fel kell mérned, mennyire vagy erős, illetve  gyenge.<br />
  Dobókockával  döntsd el kezdő SZERENCSE, ÜGYESSÉG S ÉLETERŐ pontjaidat, hogy megtudd, milyen  hatékonyak voltak előkészületeid. A 16-17. oldalon találod a Kalandlapot,  amelyre feljegyezheted kalandod részleteit. Ugyanitt jelölheted ÜGYESSÉG és  ÉLETERŐ pontjaidat is.<br />
  Jól  teszed, ha ceruzával írod a pontokat a Kaland- lapra, vagy fénymásolatot  készíttetsz erről az oldalról, hogy újabb játékra is felhasználhasd.</p>
<p>&nbsp;</p>
<p align="center">ÜGYESSÉG, ÉLETERŐ ÉS SZERENCSE</p>
<p>&nbsp;</p>
<p>Dobi  az egyik kockával. Adj 6-ot a dobott számhoz, és az összeget írd be a Kalandlap  ÜGYESSÉG négyzetébe.<br />
  Dobi  mindkét kockával, és az eredményhez adjál 12-t, a kapott számot írd be az  ÉLETERŐ négyzetbe.<br />
  Van  egy SZERENCSE rovat is. Ehhez egy kockával dobj, és 6-ot adj az eredményhez,  majd az összeget írd be a SZERENCSE négyzetbe.<br />
  Különböző  okok miatt, melyeket majd részletesen elmagyarázunk, ÜGYESSÉG, ÉLETERŐ és SZERENCSE  pontjaid a kalandok során folyamatosan változnak. Pontosan kell vezetned őket,  ezért azt tanácsoljuk, hogy kis betűkkel írj a négyzetekbe,<br />
</p>
<br clear="all" />
<p>vagy  tarts kéznél radírt. De soha ne töröld ki a kezdő pontjaidat, mert szerezhetsz  ugyan további ÜGYESSÉG, ÉLETERŐ és SZERENCSE pontokat, de összegük soha nem  lépheti túl a kezdeti értéket, kivéve néhány nagyon ritka alkalmat, amikor a  megfelelő oldalon ezt az utasítást kapod.<br />
  ÜGYESSÉG  pontjaid kardvívótudásodat és általános harckészségedet mutatják. Nem árt minél  több ilyen pontra szert tenni. Az ÉLETERŐ pontok jelzik kondíciódat, az  akaraterődet, hogy túlélj egy-egy helyzetet, továbbá eltökéltségedet és  állóképességedet; minél magasabb az ÉLETERŐ pontszám, annál hosszabb ideig  maradhatsz életben. A SZERENCSE pontok mutatják, mennyire vagy Szerencsés  ember.<br />
  A  szerencse és a varázslat az úr abban a fantasztikus birodalomban, amelybe most  behatolsz.</p>
<p>&nbsp;</p>
<p align="center">A CSATA</p>
<p>&nbsp;</p>
<p>Sűrűn  találsz majd olyan oldalakat, ahol azt az utasítást kapod, hogy küzdj meg  valamilyen teremtménnyel. Lehet, hogy lesz választási lehetőséged; ha mégsem,  vagy ha úgy döntesz, hogy vállalod a harcot, azt a következő módon kell megvívnod:<br />
  Először  is, jegyezd fel a teremtmény ÜGYESSÉGÉT és ÉLETEREJÉT a Kalandlapod első üres &bdquo;Harc  Szörnyekkel&rdquo; feliratot viselő rovatába. A teremtmények pont- számait minden  alkalommal megadja a könyv, amikor összecsapsz valamelyikükkel.</p>
<br clear="all" />
<p align="center">&nbsp;</p>
<p align="center"><em>A  harc menete</em></p>
<p>&nbsp;</p>
<ol>
  <li>Dobj két dobókockával a teremtmény nevében.  A kapott számot add az ÜGYESSÉG pontjaihoz. Az összeg az ő TÁMADÓEREJE.</li>
  <li>Dobi két kockával a magad nevében, és  add az eredményt saját jelenlegi ÜGYESSÉG pontjaidhoz. Ez a te TÁMADÓERŐD.</li>
  <li>Ha a te TÁMADÓERŐD nagyobb, minta teremtményé,  akivel küzdesz, megsebezted. Menj tovább a 4. lépésre. Ha a teremtmény TÁMADÓEREJE  nagyobb, ő sebzett meg téged, tehát haladj az 5. lépésre. Ha a két TÁMADÓERŐ  egyforma, kivédtétek egymás csapását, és a következő Fordulót az 1. lépéstől  elölről kezdheted.</li>
  <li>Megsebezted a teremtményt, ezért vonj  le 2 pontot az ÉLETEREJÉBŐL. Felhasználhatod a SZERENCSÉDET is, hogy további  sebeket ejts rajta (lásd később).</li>
  <li>A teremtmény sebzett meg téged, ezért  vonj le 2 pontot saját ÉLETERŐDBŐL. De ilyenkor is lehet SZERENCSÉD (lásd  később).</li>
  <li>Ellenőrizd a teremtmény ÉLETERŐ pontjait  vagy a saját pontjaidat, és a SZERENCSE pontokat is, ha a SZERENCSÉHEZ folyamodtál  (lásd később).</li>
  <li>Kezdd el a következő Fordulót meglévő  ÜGYESSÉG pontjaid alapján, és ismételd meg a lépéseket 1-től 6-ig. Addig  játszhatsz, amíg Vagy a te ÉLETERŐ pontjaid vagy a teremtmény pontjai el nem  fogynak (halál).</li>
</ol>
<br clear="all" />
<p>&nbsp;</p>
<p align="center">CSATA EGYNÉL TÖBB TEREMTMÉNNYEL</p>
<p>&nbsp;</p>
<p>Ha  egyszerre egynél több lénnyel kerülnél összeütközésbe, mindig közöljük veled a  harcra vonatkozó utasítást az adott Pont alatt. Néha egyszerre kell velük  megküzdened, néha meg mindegyikkel külön-külön.</p>
<p>&nbsp;</p>
<p align="center">SZERENCSE</p>
<p>Kalandjaid  során, akár csatában, akár olyan helyzetekben, amikor a SZERENCSE dönthet  sorsod felől (az erre vonatkozó utasítást az adott fejezetpontok alatt  megkapod), a SZERENCSÉDRE is számíthatsz, hogy az események kimenetele számodra  kedvező legyen. De vigyázz! A SZERENCSÉRE számítani kockázatos, és ha balszerencsés  vagy, az eredmény végzetes lehet.<br />
  SZERENCSÉDET  a következő módon teheted próbára. Dobj mindkét kockával. Ha a kapott szám nem  nagyobb, mint a jelenlegi SZERENCSE pontszámod, az eredmény kedvező. Ha  magasabb számot dobsz, mint a jelenlegi SZERENCSE pontszámod, balszerencséd  volt, és vállaid a következményeit.<br />
  Úgy  hívjuk ezt, hogy &bdquo;Tedd próbára a SZERENCSÉDET!&rdquo; Minden alkalommal, amikor  próbára teszed a SZERENCSÉDET, 1 pontot le kell vonnod SZERENCSE pontszámodból.  Így hamar rájössz, hogy a SZERENCSÉRE hagyatkozni kockázatos.</p>
<br clear="all" />
<p align="center"><em>A  SZERENCSE használata csatában</em></p>
<p>A  könyv bizonyos oldalain felszólítunk, hogy Tedd próbára SZERENCSÉDET!, és  közöljük, hogy SZERENCSÉD volt-e vagy sem. A csatákban viszont mindig te  döntesz, hogy a SZERENCSÉD segítségével megpróbálsz-e komolyabb sebet ejteni  azon a teremtményen, amelyet éppen megsebeztél, vagy csökkenteni próbálod-e  annak a sebnek a hatását, amelyet a teremtménytől elszenvedtél.<br />
  Ha  te sebezted meg a teremtményt, a fent leírt módon Tedd próbára a SZERENCSÉDET!  Ha szerencsés vagy, komoly sebet ejtettél rajta, és 2 külön pontot levonhatsz a  teremtmény ÉLETEREJÉBŐL. Azonban ha nincs SZERENCSÉD, vagy a seb, puszta  karcolás volt, és 1 pontot vissza kell adnod ellenfeled ÉLETERŐ pontjaihoz.  (Tehát: a szabályos 2 pont levonás helyett most csak 1. pontot vonhatsz le  tőle.)<br />
  Ha  a teremtmény megsebzett, Tedd próbára a SZERENCSÉDET!, hogy enyhítsd a sebet.  Ha SZERENCSÉD van, sikerült elkerülnöd a teljes csapást, 1 pontot visszaadsz  magadnak (2 pontos kár helyett csak 1 pontos kár keletkezett az ÉLETERŐDBEN).  Ha nem volt SZERENCSÉD, komolyabb találat ért, plusz 1 ÉLETERŐ pontot vonj le  magadtól.<br />
  Ne  feledd, hogy minden alkalommal le kell vonnod 1 pontot adott szerencse  pontszámodból, ahányszor próbára teszed a SZERENCSÉDET!</p>
<p align="center"><img src="ht1-intro_clip_image003.jpg" alt="" width="250" height="69" /></p>
<br clear="all" />
<p align="center">AZ ÜGYESSÉG, ÉLETERŐ<br />
  ÉS SZERENCSE VISSZAÁLLÍTÁSA<br />
  A KEZDETI ÉRTÉKRE</p>
<p>&nbsp;</p>
<p align="center">ÜGYESSÉG</p>
<p>ÜGYESSÉG  pontjaid nem sokat fognak változni kalandjaid során. Helyenként, egy-egy  oldalon olyan utasítást találsz, hogy növeld vagy csökkentsd ÜGYESSÉG pontjaid  számát. Egy csodafegyver növelheti ÜGYESSÉGEDET, de ne feledd, hogy egyszerre  csak egy fegyvert használhatsz. Nem tarthatsz igényt 2 ÜGYESSÉG jutalompontra,  mert két varázskardod van. ÜGYESSÉG pontjaid száma soha nem lépheti túl az  eredeti értékét, hacsak külön utasítást nem kapsz rá.</p>
<p align="center"><img src="ht1-intro_clip_image004.jpg" alt="" width="238" height="119" /></p>
<p align="center">ÉLETERŐ</p>
<p>ÉLETERŐ  pontjaid sokszor fognak változni kalandjaid során, amint megküzdesz a  szörnyekkel, és lelkesítő feladatokat vállalsz. Ahogy a célodhoz közeledsz,  ÉLETERŐ pontjaid száma veszélyesen csökkenhet, és a csaták különösen  kockázatossá válnak, ezért légy óvatos! Az ismert<br />
</p>
<br clear="all" />
<p>Kaland  Játék Kockázat könyvektől eltérően itt ÉLELEM nélkül vágsz neki a  kalandjaidnak. Természetesen utad során különböző módon helyreállíthatod  ÉLETERŐDET, de ne feledd, hogy ÉLETERŐ pontjaid száma sohasem lépheti túl a  kezdeti értéket, kivéve, ha egy adott oldalon ezt az utasítást kaptad.</p>
<p align="center"><img src="ht1-intro_clip_image005.jpg" alt="" width="162" height="143" /></p>
<p align="center">SZERENCSE</p>
<p>SZERENCSE  pontjaidhoz továbbiakat szerezhetsz kalandjaid során, ha kivételesen SZERENCSÉS  vagy. Ennek részleteit megtalálod a könyvben. Ne feledd, hogy az ÜGYESSÉGHEZ és  az ÉLETERŐHÖZ hasonlóan SZERENCSE pontjaid sem léphetik túl kezdeti értéküket,  kivéve, ha egy-egy oldalon ezt az utasítást kapod.</p>
<p align="center"><img src="ht1-intro_clip_image006.jpg" alt="" width="210" height="91" /></p>
<br clear="all" />
<p align="center"><img src="ht1-intro_clip_image008.jpg" alt="" width="302" height="486" /></p>
<br clear="all" />
<p align="center"><img src="ht1-intro_clip_image010.jpg" alt="" width="302" height="471" /></p>
<br clear="all" />
<p align="center"><strong>&nbsp;</strong></p>
<p align="center"><strong>Háttértörténet</strong></p>
<p>&nbsp;</p>
<p>&nbsp;</p>
<p>Kelyhesd  kicsiny város a Holdkő dombok lábánál kanyargó Ezüstfolyó partján. Valamikor  régen csupán néhány viskó állt itt - idővel azonban a hely terebélyesedni kezdett,  és lassan az aranyásók kereskedelmi központjává nőtte ki magát. Itt találtak  biztos menedékre azok a kereskedők, akik nyugat felé vették útjukat, a Nagy  Síkságról Silverton felé. Kelyhesd városában megpihenhettek és kedvükre  üzletelhettek, mert nem kellett támadástól tartaniuk. Allansia leglármásabb  városa volt ez, ahol temérdek fogadó és szórakozóhely várta az odatévedőket.<br />
  De  most, amikor kipillantasz az &bdquo;Oroszlánhoz&quot; címzett fogadó emeleti ablakán,  semmi jelét nem látod a vígságnak. Az égbolt három hete sötét és komor. Az  emberek, akik mostanság érkeztek kelet felől Kelyhesdre, ragályról, pestisről,  kórságról és éhínségről beszélnek, mely egyre jobban fenyegeti a nyugati  területeket.<br />
  A  városban épp a minap terjedt el futótűzként a hír, hogy valaki felfedezte, hol  lapul a gonoszság forrása. Egy Elf volt az, aki hatalmas sasmadarán dél felé  szárnyalt. A Holdkő dombok déli csücske felett észrevett egy feneketlen  hasadékot a mélyben, melyből orrfacsaró bűz áradt. A hasadék környékén  megfeketedett a fű, a fák elsatnyultak és elhullajtották leveleiket. Amikor az  Elf a lyuk felé<br />
  <br clear="all" />
  repült, mint elmondta, egy megperzselődött, összeaszott kezet látott kinyúlni a  repedésből, amely mutatóujját a sasnak szegezte. Villám lövellt ki ujjhegyéből,  és keresztülégette a szerencsétlen madarat, mely élettelenül zuhant a földre.  Az Elfnek azonban sikerült megmenekülnie. Gyalogszerrel indult el Kelyhesdre,  hogy hírül adja, mi történt vele.<br />
  Barátja  vagy Yaztromónak, az agg mágusnak, aki a Fekete Erdő déli peremén lakik. Úgy  határozol, hogy meglátogatod, és elmeséled neki az Elf történetét. A borongós  napfényben észak felé nyargalsz Yaztromo tornyához, és még az éj beállta előtt  eléred a gazzal benőtt ösvényt, mely otthonához vezet. Fürgén leszállsz a  lovadról, a hatalmas tölgyfa ajtóhoz lépsz, és megkongatod a kapu fölötti  rézharangot. Válasz nem jön, de hirtelen valaki a válladra teszi a kezét, mire  megpördülsz és a kardod után kapsz.<br />
  -  Semmi szükség erre! - dörren rád az előtted álló Öregember, ujját  figyelmeztetően fölemelve. - Egyébiránt mi dolgod neked errefelé, miére zavarod  meg békémet? Már csaknem egy esztendeje, hogy nem láttalak, most meg beállítasz  hívatlanul, átgázolsz a kertemen, és úgy rázogatod a csengőt, hogy még a  holtakat is felébreszted. Kérdem hát, mit akarsz?<br />
  Mosolyogva  nézed a mogorva vén mágust, amint szokásos vendégszeretetével üdvözöl. - Aztán  mi olyan mulatságos? - kérdi. Arcod elkomorul, mire Yaztromo, szemöldökét  ráncolva, rád pillant. - Azt hiszem, fel kellene mennünk az emeletre, hogy  elmondhasd, mi az, ami a lelkedet nyomja. Feltételezem, van valami oka annak,  hogy meglátogattál engem, és sejtem, hogy a dolognak köze van ehhez a pokolian  sötét éghez.</p>
<br clear="all" />
<p>Amikor  befejezed az Elf történetét, az ódon tölgyfa székben ülő Yaztromo szótlanul  bámul maga elé. Aztán minden szónál nagyokat sóhajtva végre beszélni kezd. -  Akkor hát beigazolódtak a félelmeim. A Szellemidéző feltámadt. Azok a bolondok!  Kapzsiságuk most mindenki vesztét okozhatja Allansiában... Hacsak...<br />
  Tanácstalanul  hallgatod Yaztromo morgolódását, és megkéred, adjon magyarázatot. Mintha egy  rettenetes rémálmot idézne fel, részletesen elmeséli a gonosz Szellemidéző,  Razaak legendáját, azét a Razaakét, aki már 100 éve tartja félelemben Allansiát.</p>
<p align="center"><img src="ht1-intro_clip_image004_0000.jpg" alt="" width="238" height="119" /></p>
<p>Habár  egy Jóságos mágusnál kezdte a tanok elsajátítását, Razaakot már gyermekkorában  vonzotta a Gonoszság sötét ereje. Ráeszmélt, hogy hatalmas varázslóvá válhat,  aki egy nap mindenkit arra kényszeríthet majd, hogy az ö akaratának engedelmeskedjék.  Varázserejével nem Allansiát akarta segíteni, hanem azt akarta elérni, hogy a  királyság az ő lábai elé boruljon. Kelet-Allansia távoli zugába utazott, és ott  tanulta ki a misztikus tanokat. Kezdő tanoncként szédítő gyorsasággal lépett  egyre magasabbra a sötét mágia lépcsőfokain, mígnem<br />
  <br clear="all" />
  mágus, majd pedig varázsló lett, és akkora hatalomra tett szert, hogy  Szellemidézővé vált. Életének utolsó 40 évét magányban töltötte el. Végül aztán  Razaak üzenetet küldött Allansia összes nemesemberének, azt követelve, hogy  ismerjék el uralkodójuknak. Először ügyet sem vetettek rá, mivel senki fia nem  hallott róla. Razaak rossz néven vette a dolgot, és válaszként dögvészt, ragályt  zúdított a nemesek birtokaira, ezzel adván értésükre, hogy a következő  teliholdig kapnak haladékot, hogy uralmát elismerjék.</p>
<p align="center"><img src="ht1-intro_clip_image011.jpg" alt="" width="264" height="118" /></p>
<p>Számtalan  harcos ajánlkozott, hogy kioltja Razaak életét, és számtalan hullott el a  harcban. Csak egyetlen férfi járt sikerrel, Kull, aki megmentette Allansiát.  Birtokában volt egy kard, amelyet a Holdkő dombok között lelt, egy köd  borította tóból kiemelkedő kéz markában, miközben tutajával arra hajózott. Kullt  megigézte a kard nemes szépsége, és érte nyúlt. A csontváz nem ellenkezett, és  miután eleresztette a kardot, visszasüllyedt a tó lapos mélyére. Kull képtelen  volt levenni szemét a kardról, és már semmi más nem érdekelte. Tutaját a part  felé irányította, és nyomban kipróbálta az új fegyvert. Rájött, hogy annak éle  semmitől sem csorbul ki, még a páncélruhát is könnyűszerrel<br />
  <br clear="all" />
  átvágja. Nem is gondolt rá, hogy a kard egykoron Razaaké volt, és hogy ez az  egyetlen fegyver az egész világon, mely hatalmával képes a varázslót  elpusztítani. Razaaknak ahhoz, hogy Szellemidézővé váljon, meg kellett válnia  összes fegyverétől, de nem volt elég ereje ahhoz, hogy megátkozott kardját is  megsemmisítse. A tóba hajította, hogy megszabaduljon tőle, de a fegyver a  csontváz markában a víz felszínére került.<br />
  A  kéz évekig szorította a kardot mindaddig, amíg Kull meg nem pillantotta és el  nem vette tőle... így hát a sors a legyőzhetetlen Kullt Razaakhoz vezette, és  Razaak Kull keze, azaz saját kardja által győzetett le. Abban a pillanatban  azonban, amint Razaak megsemmisült, Kull húsa lefoszlott a csontjairól, és  porrá vált. Razaak varázsereje örök kárhozatra ítélte csontváztestét, mely  képtelen szabadulni a kardtói. Kerített egy csuklyás palástot, a Holdkő dombok  közé menekült, és az a szóbeszéd járja, hogy tutajával mind a mai napig  ugyanazon a tavon hajózik, kezében a karddal, és ez végestelen-végig így megy  majd, amíg valaki el nem veszi tőle fegyverét.<br />
  Razaak  testét eközben egy kőszarkofágba helyezték, és a Déli Dombok között egy  hasadékba temették. A kriptát egy Jóságos varázsló pecsételte le, és úgy  rendelkezett, hogy 110 esztendeig kell zárva maradnia -ellenkező esetben a  Szellemidéző egy sereg élőholt kíséretében kiszabadul, hogy minden életet megsemmisítsen.<br />
  -  Egyedül azt tudom elképzelni, - vonja le a tanulságot Yaztromo mély sóhajjal -  hogy kincsvadászok találták meg a Szellemidéző kriptáját, és tudatlanságból  kinyitották. Razaakot meg kell semmisíteni, még mielőtt túl késő lenne. De ez  nagyon<br />
</p>
<br clear="all" />
<p>nehéz  feladat. Meg kell találnunk Razaak kardját, és számos olyan talizmánt,  amulettet, ami megvéd majd a varázsló mágiájától... Vállalod-e ezt az  emberfeletti feladatot? - Lassan bólintasz, bár agyad még mindig zúg Yaztromo  Razaakról és a szegény Kullról szóló meséjétől.<br />
  -  Helyes - folytatja a mágus. - Tehát ne aggódj a kard miatt, nem hagyom, hogy  csontvázzá válj! Csak hozd ide nekem, én pedig üzenek néhány emberemnek, akik  tudnak majd segíteni. Nincs vesztegetni való idő, meg kell találnod a tavat a  Holdkő dombok között. Ma éjszaka jól pihend ki magad, aztán kora hajnalban  indulj útnak.</p>
<p>Lapozz az 1-re!</p>
<p align="center"><img src="ht1-intro_clip_image005_0000.jpg" alt="" width="162" height="143" /></p>
