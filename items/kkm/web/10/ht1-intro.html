<p align="center"><img src="ht1-intro_clip_image002.jpg" alt="" width="302" height="476" /></p>
<br clear="all" />
<br clear="all" />
<p align="center">A mű eredeti címe:<br />
  <em>The  Forest of Doom</em></p>
<p align="center">Malcolm Barter illusztrációival</p>
<p align="center">Fordította:<br />
  <em>Varsányi  Mária</em></p>
<p>&nbsp;</p>
<p align="center"><em>© lan  Livingstone, 1983</em><br />
  <em>Illustration  copyright © Malcolm Barter, 1983</em><br />
  <em>Hungarian  translation Varsányi Mária, 1991</em></p>
<br clear="all" />
<p>&nbsp;</p>
<p align="center"><strong>A  végzet erdeje</strong></p>
<p>&nbsp;</p>
<p align="center"><strong>Háttértörténet</strong></p>
<p>&nbsp;</p>
<p>Igazi kardforgató kalandor vagy, aki bebarangoltad  országod északi vidékeit. Mindig is megvetetted a kisvárosi élet unalmát, és  most is, vállalva a veszélyt, kincsek után indulsz. Mit sem törődve a hosszú  úttal és a megpróbáltatásokkal, melyeknek minduntalan ki vagy téve, egy dolog  érdekel csupán - az ismeretlen sors; amely rád vár. Bátor harcos vagy, és nem  rettensz vissza semmitől. Mestere vagy annak, hogy miként végezz a gonosz emberekkel  és vadállatokkal. Tíz napja már, hogy itt vándorolsz az északi határvidéken, de  még teremtett lelket nem láttál. Ez egyáltalán nem zavar, hisz tökéletesen  kielégít a saját társaságod, és élvezettel vadászgatsz, eszegetsz és alszol,  miközben a napfényes napok egyre múlnak. Este van, épp egy nyárson sült nyulat  lakmároztál be, és most, magadra húzva báránybőr takaródat, aludni térsz.  Telihold van, melynek fényei ott ragyognak földbe szúrt kardod pengéjén. Azon  tűnődsz, vajon mikor kell ismét elővenned a fegyveredet, hogy kioltsd vele  valamilyen vadállat életét. Különös vidék ez, melyet rejtélyes, undorító  vadállatok - goblinok, trollok, mi több, sárkányok laknak. Miközben tábortüzed  lassan kialszik, csöndben álomba merülsz, s lelki szemeid előtt ordítozó zöld  arcú trollok jelennek meg. Hirtelen, tőled jobbra, a bokrok között megreccsen  egy ág, mintha egy hatalmas láb taposott volna rá. Felpattansz, és megragadod a<br />
  <br clear="all" />
  kardodat. Mozdulatlanul figyelsz, hogy lecsaphass láthatatlan ellenfeledre.  Ekkor hatalmas nyögést hallasz, amit egy test tompa puffanásának hangja követ.  Csak nem egy csapda van ott? Óvatosan odamész a bokorhoz, ahonnan a hangokat  hallottad, és lassan szétnyitod az ágakat. Amikor lenézel, egy apró termetű  bozontos szakállú öregembert pillantasz meg, aki a fájdalomtól eltorzult arccal  áll előtted. Leguggolsz hozzá, és leveszed kopaszodó fejéről a vassisakot.  Ekkor látod, hogy egy nyílvessző áll ki dagadt, páncéling borította melléből. Felemeled,  odaviszed a tábortűzhöz, és feléleszted a tüzet. Betakargatod az öreget a báránybőrrel,  és sikerül egy kis vizet itatnod vele. Köhögve, nyögve, mereven felül, szemét  kimereszti, és hangosan kiabálni kezd:<br />
  - Elkapom őket! Elkapom őket! Ne félj, Gillibran,  jön majd Nagyláb és elviszi neked a pörölyt. Igen, igen, majd én... Ó, igen...<br />
  A törpe, akit ezek szerint Nagylábnak hívnak,  szemmel láthatólag önkívületi állapotban van a mérgezett végű nyíltól, mely a  mellét érte. Nézed, amint visszahanyatlik a földre, majd a fülébe súgod a  nevét. Rezzenéstelen szemmel bámul bele a világba, és ismét kiabálni kezd.<br />
  - Leskelődő! Vigyázz! Leskelődő! Jajjajj! A  pöröly! Vidd el a pörölyt Gillibrannak! Mentsd meg a Törpéket!<br />
  Szeme félig csukva, úgy látod, mintha a fájdalma  kissé enyhült volna, és mintha kissé magához is tért volna, amikor halk,  suttogó hangon így szól:<br />
  - Ments meg minket, barátom… vidd el a pörölyt  Gillibrannak... csak ez a pöröly képes arra, hogy egyesítse a törpéket a  trollok ellen... A Fekete<br />
</p>
<br clear="all" />
<p align="center"><img src="ht1-intro_clip_image010.jpg" alt="" width="302" height="376" /></p>
<br clear="all" />
<p>Erdőben kutattunk a pöröly után... a kis  emberek elrejtették... a többieket megölték... a térkép itt van a tarsolyomban,  s az majd elvezet e vidék leghíresebb varázslójának, Yaztromónak a házába... sokféle  varázsszer kapható nála, amivel megvédheted magad a Fekete Erdő lényeivel  szemben... itt az aranyam, vedd el... menj, keresd meg a pörölyt és vidd el  Gillibrannak, Kőhidafalva urának... meglásd, hálás lesz érte...<br />
  Nagyláb szemmel láthatóan még mondani akarna  valamit, de csak egy utolsó halálsóhaj hagyja el az ajkát. Leülsz és  elgondolkodol azon, amit a törpe mondott. Ki az a Gillibran? Ki az a Yaztromo?  És mi ez az egész felhajtás a törpék pörölye körül? Lecsatolod a halott Nagyláb  övétől a kicsiny tarsolyt, melyben 30 Aranytallért találsz, meg egy térképet (lásd  túloldalt). Miközben az aranyakat csörgeted a markodban, arra gondolsz, vajon  miféle jutalmat kapsz majd azért, ha visszaszerzed a törpék híres pörölyét és  eljuttatod Kőhidafalvára. Elhatározod, hogy megkeresed a pörölyt a Fekete  Erdőben. Több hete már annak, hogy egy jót verekedtél, most pedig még jókora  fizetséget is remélhetsz érte.<br />
  Miután mindezt végiggondoltad, lehúzod szegény  Nagylábról a báránybőr takarót, és aludni térsz. Reggel eltemeted az öreg  törpét, és felszedelőzködsz. Megnézed a térképet, felpillantasz a napra, és  meghatározod az irányt, amerre menned kell. Nyugodtan fütyörészve, vidáman  indulsz el délnek abban a reményben, hogy megtalálod Yaztromót és megtudod, mit  tud felajánlani neked.</p>
  Lapozz az 1-re!
<br clear="all" />
<p align="center"><img src="ht1-intro_clip_image012.jpg" alt="" width="302" height="427" /></p>
<br clear="all" />
