<p align="center"><img src="ht1-intro_clip_image002.jpg" alt="" width="302" height="523" /></p>
<br clear="all" />
<br clear="all" />
<p align="center">A mű eredeti címe:<br />
  <em>Trial  of Champions</em></p>
<p align="center">Első kiadás:<br />
  <em>Penguin  Books Ltd, Harmondsworth,</em><br />
  <em>Middlesex,  England</em></p>
<p align="center"><em>Brian  Williams illusztrációival</em></p>
<p align="center">Fordította:<br />
  <em>Varsányi  Mária</em></p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align="center"><em>© Ian  Livingstone, 1896</em><br />
  <em>Hungarian  translation Varsányi Mária, 1990</em></p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>Ennek a könyvnek te vagy hőse. Te vívsz meg a  kocka segítségével az óriásokkal és a szörnyekkel, magad döntesz, hogy merre  haladj tovább, kivel barátkozz és kivel csatázz. Nem pusztán az író fantáziája  irányítja a történetet, hanem a te bátorságod, kíváncsiságod, leleményességed,  kalandvágyad és józan eszed is.<br />
  Játék és regény egyszerre, amit a kezedben tartasz.  Kalandos vállalkozás, amelybe bele is lehet bukni, de ha jól döntesz, sikerrel  jársz.<br />
  Így hát ezt a könyvet ne úgy olvasd, ahogy  egyébként olvasni szoktál. Mint látod, itt még az oldalak sincsenek megszámozva  a bevezető után, hanem a hosszabb-rövidebb bekezdések viselnek számokat egytől  négyszázig. Ezek között előre-hátra lapozva haladsz előre a történetben a saját  igényeid szerint. Ha kardot rántasz az ellenségre, máshová lapozol, mintha  elbújnál előle.<br />
  Barbár harcosok, varázslók, szörnyetegek,  törpék népesítik be ezt a fantasztikus világot. Mi kell ahhoz, hogy ne bukj el  közöttük? Csak az, ami a mindennapi élethez is: ügyesség, jártasság, ötletesség;  az, hogy felkészülten várd a nehézségeket.<br />
  És Szerencse, amely nélkül az előző három  talán mit sem ér, de ha csak erre számítasz, biztosan cserbenhagy.<br />
  Hogy mit jelent az ÜGYESSÉG, ÉLETERŐ és SZERENCSE  ebben a könyvben, megtudod a következőkből. Ha netán nem lenne teljesen világos  a dolog, ne törődj vele; bátran előre! Vágj neki az olvasásnak, menet közben  minden a helyére kerül! De ha elfelejtenéd, hogyan kell jól megvívni egy  csatát, hogyan menekülhetsz, hogyan gyógyíthatod magad a játék szabályai  szerint, nyugodtan visszalapozhatsz.</p>
<br clear="all" />
<p>&nbsp;</p>
<p align="center"><strong>Játékszabály</strong></p>
<p>&nbsp;</p>
<p>&nbsp;</p>
<p>Mielőtt belevágnál ebbe a kalandba, fel kell  mérned, mennyire vagy erős, illetve mennyire vagy gyenge. Dobókockával döntsd  el kezdő pontjaidat. A 14. oldalon találod a Kalandlapot, amelyre feljegyezheted  kalandod részleteit. Ugyanitt jelölheted ÜGYESSÉG és ÉLETERŐ pontjaidat is.<br />
  Jól teszed, ha ceruzával írod a pontokat a  Kalandlapra vagy fénymásolatot készíttetsz erről az oldalról, hogy újabb  játékra is felhasználhasd.</p>
<p>&nbsp;</p>
<p align="center">ÜGYESSÉG, ÉLETERŐ ÉS  SZERENCSE</p>
<p>Dobj egy kockával. Adj 6-ot a dobott számhoz,  és az összeget írd be a Kalandlap ÜGYESSÉG négyzetébe. Most dobj két kockával,  és az eredményhez adjál 12-t, a kapott számot írd be az ÉLETERŐ négyzetbe.<br />
  Van egy SZERENCSE rovat is. Ehhez egy kockával  dobj, és 6-ot adj az eredményhez, majd az összeget írd be a SZERENCSE  négyzetbe.<br />
  Különböző okok miatt, melyeket majd  részletesen elmagyarázunk, ÜGYESSÉG, ÉLETERŐ és SZERENCSE pontjaid a kalandok  során folyamatosan változnak. Pontosan kell vezetned őket, ezért azt tanácsoljuk,  hogy kis betűkkel írj a négyzetekbe vagy tarts kéznél radírt. De soha ne töröld  ki a kezdeti pontjaidat, mert bár további ÜGYESSÉG, ÉLETERŐ és SZERENCSE  pontokat szerezhetsz, összegük soha nem haladhatja meg a kezdeti értéket,  kivéve néhány nagyon ritka alkalmat, amikor a megfelelő oldalon ezt az  utasítást kapod.<br />
  ÜGYESSÉG pontjaid kardvívó tudásodat és általános  harci tapasztalatokat mutatják. Nem árt minél több ilyen pontra szert tenni. Az  ÉLETERŐ pontok jelzik kondíciódat, az akaraterődet, hogy túlélj egy-egy  helyzetet, továbbá eltökéltségedet, állóképességedet; minél magasabb az ÉLETERŐ  pontszám, annál hosszabb ideig maradhatsz életben. A SZERENCSE pontok mutatják,  mennyire vagy szerencsés ember.<br />
  A szerencse és a varázslat az úr abban a  fantasztikus birodalomban, amelybe most behatolsz.</p>
<p>&nbsp;</p>
<p align="center">A CSATA</p>
<p>Sűrűn találsz majd olyan oldalakat, ahol azt  az utasítást kapod, hogy küzdj meg valamilyen teremtménnyel. Lehet, hogy lesz  választási lehetőséged; de ha nem, vagy ha úgy döntesz, hogy vállalod a harcot,  azt a következő módon kell megvívnod:<br />
  Először is jegyezd fel a teremtmény ÜGYESSÉGÉT  és ÉLETEREJÉT a Kalandlapod első üres, &bdquo;Harc Szörnyekkel&rdquo; feliratot viselő  rovatába. A teremtmények pontszámait minden alkalommal megadja a könyv, amikor  összecsapsz valamelyikükkel.</p>
<p align="center"><em>A harc  menete</em></p>
<ol>
  <li>Dobj  két dobókockával a teremtmény nevében. A kapott számot add az ő ÜGYESSÉG pontjaihoz.  Az összeg az ő TÁMADÓEREJE.</li>
  <li>Dobj  két kockával most magadnak, és az eredményt add saját jelenlegi ÜGYESSÉG pontjaidhoz.  Ez a te TÁMADÓERŐD.</li>
  <li>Ha  a te TÁMADÓERŐD nagyobb, mint a teremtményé, akivel küzdesz, megsebezted. Menj  tovább a 4. lépésre. Ha a teremtmény TÁMADÓEREJE nagyobb, ő sebzett meg téged,  és haladj az 5. lépéshez. Ha a két TÁMADÓERŐ egyforma, kivédtétek egymás csapását,  és a következő Fordulót az 1. lépéstől elölről kezdheted.</li>
  <li>Megsebezted  a teremtményt, ezért vonj le 2 pontot az ÉLETEREJÉBŐL. Felhasználhatod SZERENCSÉDET  is, hogy további sebeket ejts rajta (lásd odébb).</li>
  <li>A  teremtmény sebzett meg téged, ezért vonj le 2 pontot saját ÉLETERŐDBŐL. De  ilyenkor is lehet SZERENCSÉD (lásd odébb).</li>
  <li>Ellenőrizd  a teremtmény vagy a saját ÉLETERŐ pontjaidat, és a SZERENCSE pontokat is, ha  kell.</li>
  <li>Kezdd  el a következő Fordulót meglévő ÜGYESSÉG pontjaiddal, azaz ismételd meg a  lépéseket 1-től 6-ig. Addig játszhatsz, amíg vagy a te, vagy a teremtmény  ÉLETERŐ pontjai el nem fogynak (halál).</li>
</ol>
<p>&nbsp;</p>
<p align="center">CSATA EGYNÉL TÖBB  TEREMTMÉNNYEL</p>
<p>Ha egynél több lénnyel kerülnél egyszerre  összeütközésbe, mindig közöljük veled a harcra vonatkozó utasítást az adott  pont alatt. Néha egyszerre kell velük megküzdened, néha meg mindegyikkel  külön-külön.</p>
<br clear="all" />
<p align="center">SZERENCSE</p>
<p>Kalandjaid során, akár csatában, akár olyan  helyzetekben, amikor a SZERENCSE dönthet sorsod alakulásában (az erre vonatkozó  utasítást az adott fejezetpontok alatt megkapod), a SZERENCSÉDRE is  számíthatsz, hogy az események kimenetele számodra kedvező legyen. De vigyázz!  A SZERENCSÉRE számítani kockázatos, és ha balszerencsés vagy, az eredmény végzetes  lehet.<br />
  SZERENCSÉDET a következő módon teheted próbára.  Dobj mindkét kockával. Ha a kapott szám ugyan- annyi vagy kevesebb, mint a  jelenlegi SZERENCSE pontszámod, az eredmény kedvező. Ha magasabb számot dobsz,  mint a jelenlegi SZERENCSE pontszámod, balszerencséd volt, és vállald a  következményeit.<br />
  Úgy hívjuk ezt, hogy &bdquo;Tedd próbára a SZERENCSÉDET!&rdquo;.  Minden alkalommal, amikor próbára teszed a SZERENCSÉDET, 1 pontot le kell vonnod  SZERENCSE pontszámodból. Így hamar rájössz, hogy a SZERENCSÉRE hagyatkozni kockázatos  vállalkozás.</p>
<p align="center"><em>A  SZERENCSE használata csatában</em></p>
<p>A könyv bizonyos oldalain felszólítunk, hogy  Tedd próbára SZERENCSÉDET!, és közöljük, hogy SZERENCSÉD volt-e vagy sem. A  csatákban azonban mindig te döntesz, hogy a SZERENCSÉD segítségével  megpróbálsz-e komolyabb sebet ejteni azon a teremtményen, amelyet éppen megsebeztél,  vagy annak a sebnek a hatását csökkenteni, amelyet a teremtménytől kaptál.<br />
  Ha csak megsebezted a teremtményt, a fent  leírt módon Tedd próbára a SZERENCSÉDET! Ha szerencsés vagy, komoly sebet  ejtettél rajta, 2 külön pontot levonhatsz a teremtmény ÉLETEREJÉBŐL. Azonban,  ha balszerencsés vagy, a seb puszta karcolás, az 1 pontot vissza kell adnod  ellenfeled ÉLETERŐ pontjaihoz. (A szabályos 2 pont levonás helyett most csak 1  pontot vonsz le.)<br />
  Ha a teremtmény sebzett meg téged, azért  teszed próbára a SZERENCSÉDET, hogy enyhítsd a sebet. Ha SZERENCSÉD van,  sikerült elkerülnöd a teljes csapást. 1 pontot visszaadsz magadnak<br />
  (2 pontos kár helyett csak 1 pontos kár keletkezett ÉLETERŐDBEN). Ha nem voltál  szerencsés, komolyabb találat ért, plusz 1 ÉLETERŐ pontot vonj le magadtól.<br />
  Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor próbára teszed a  SZERENCSÉDET!</p>
<p align="center"><img src="ht1-intro_clip_image004.jpg" alt="" width="241" height="76" /></p>
<p>&nbsp;</p>
<p align="center">AZ ÜGYESSÉG, ÉLETERŐ<br />
  ÉS SZERENCSE KEZDETI  ÉRTÉKRE TÖRTÉNŐ<br />
  VISSZAÁLLÍTÁSA</p>
<p align="center">ÜGYESSÉG</p>
<p>ÜGYESSÉG pontjaid nem sokat fognak változni  kalandjaid során. Helyenként, egy-egy oldalon, találsz olyan utasítást, hogy  növeld vagy csökkentsd ÜGYESSÉG pontjaidat. Egy csodafegyver növelheti  ÜGYESSÉGEDET, de ne feledd, hogy egyszerre csak egy fegyvert használhatsz. Nem  tarthatsz igényt 2 ÜGYESSÉG jutalompontra, mert két varázskardod van. ÜGYESSÉG  pontjaid száma soha nem lépheti túl az eredeti értékét, hacsak külön utasítást  nem kapsz rá.</p>
<p>&nbsp;</p>
<p align="center"><img src="ht1-intro_clip_image006.jpg" alt="" width="132" height="85" /></p>
<p>&nbsp;</p>
<p align="center">ÉLETERŐ</p>
<p>ÉLETERŐ pontjaid sokszor fognak változni kalandjaid  során, amint megküzdesz a szörnyekkel és lelkesítő feladatokat vállalsz. Ahogy  célodhoz közeledsz, ÉLETERŐ pontjaid száma veszélyesen csökkenhet, és a csaták  különösen kockázatossá válhatnak, ezért légy óvatos!<br />
  Ellentétben a többi Kaland, Játék, Kockázat  könyvvel, most Élelmiszerkészlet nélkül kezded meg kalandjaidat, azonban a  játék során lehetőséged lesz rá, hogy különböző módon növeld ÉLETERŐDET.<br />
  Ne feledd azonban, hogy ÉLETERŐ pontjaid száma  sohasem lépheti túl a kezdeti értéket, hacsak erre külön utasítást nem kapsz.</p>
<br clear="all" />
<p>&nbsp;</p>
<p align="center">SZERENCSE</p>
<p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS voltál. Ne feledd, hogy akárcsak  ÜGYESSÉGNÉL és az ÉLETERŐNÉL, SZERENCSE pontjaid száma sem léphetik túl a  kezdeti értéket, hacsak erre külön utasítást nem kapsz.</p>
<p>&nbsp;</p>
<p>&nbsp;</p>
<br clear="all" />
<p align="center"><img src="ht1-intro_clip_image008.jpg" alt="" width="302" height="489" /></p>
<br clear="all" />
<p align="center"><img src="ht1-intro_clip_image010.jpg" alt="" width="302" height="481" /></p>
<br clear="all" />
<p>&nbsp;</p>
<p align="center"><strong>Háttértörténet</strong></p>
<p>&nbsp;</p>
<p>Ma is iszonyatosan meleg van, a hajófenéken a  sűrű félhomályban a hőség szinte kibírhatatlan. Fanyar izzadságszag terjeng a  levegőben. Tilos beszélgetni, és a hajótest monoton nyikorgásán kívül csupán az  ostor ütemes csattanásait lehet hallani, meg az azt követő kétségbeesett  jajgatást. - Húzzátok meg, kutyák! - kiáltja torkaszakadtából a félszemu  felügyelő, miközben ismét suhint egyet az ostorral. - Addig élvezzétek ezt a  kellemes kis kirándulást, ameddig lehet, mert ha egy-két napot eltöltötök ott,  ahova megyünk, garantálom, hogy visszasírjátok majd ezt a helyet! - Egy padhoz  láncolva, nekifeszülve a hosszú evezőlapátnak, melyet másik két gályarabtársaddal  húzol, arra a szerencsétlen napra gondolsz, amikor egy hete elfogtak.<br />
  Feketehomok kikötőt egy kis bárkán hagytad  el, és délnek vetted az irányt, az Osztriga-öböl felé. A balszerencse úgy  hozta, hogy egy gálya bukkant fel a láthatáron, és egyenesen feléd tartott.  Egyre közelebb került hozzád, majd orrával hamarosan szétzúzta a bárkádat. Nem  volt más választásod, a tengerbe kellett vetned magad, majd, mivel hajódból  néhány, a vízen úszkáló lécen kívül semmi sem maradt, felmásztál a neked  ledobott kötélen. A hajó fedélzetére feljutva felesleges lett volna bármiféle  ellenállás, mert azonnal húsz keménykötésű kalóz vett körül.<br />
  Mogorva hang dörrent a kalózok mögött, erre  azok utat engedtek egy ronda, sebhelyes arcú férfinak, aki dohánylevelet  rágcsált, s a levét a fedélzet deszkáira köpködte. Fogai csorbák voltak és feketék,  és undorító szag áradt koszos ruhájából. - Barella kapitány mindig leszállítja  az árut! - mondta. - Majd beállsz annak a helyére, aki tegnap belehalt a  korbácsolásba. Legalább így nem kényszerülök rá, hogy egy szárazföldi patkányt  ejtsek foglyul! Számomra szerencsés nap ez a mai, bár rólad nem mondanám el  ugyanezt! - A kapitány nevetésben tört ki, mely úgy hangzott, mint egy ló  fújtatása, majd odavakkantotta a kormányosnak:<br />
  - Vidd le ezt a patkányt a többi féreg közé!<br />
  Ettől az átkozott naptól kezdve az  evezőlapáthoz vagy kötve, és a fáradtságtól szinte félholtan evezel az  ismeretlen cél felé. Hirtelen kiáltás üti meg a füledet:<br />
  - Föööld! - és arra gondolsz, vajon mi vár  rád. Egy óra múlva a hajó nekiütődik a mólónak, majd nagy hangzavar közepette  végre lehorgonyoz. Fogolytársaiddal együtt felvonszolod magad a fedélzetre,  ahol a ragyogó napsütésben egy kis szigetet pillantasz meg. Komor vár emelkedik  a sziget végében, mellette egy eléggé romos amfiteátrum. Egy fekete páncélinget  viselő férfi egy zacskó aranyat ad át Barella kapitánynak, aki boldogan vágja  zsebre a fizetséget, és elhajózik. A fekete páncélinges férfi odalép hozzátok,  és így szól: - Mostantól kezdve Lord Carnuss rendelkezik veletek! Abban a  megtiszteltetésben lehet részetek, hogy életeteket áldozhatjátok érte a  Vér-sziget Halálarénájában, ahonnan csak egyvalaki fog élve kikerülni  közületek. Az a valaki, legyen az férfi vagy nő, fogja képviselni Lord Carnusst  Fangban, a következő Bajnokok próbáján. Sukumvit báró átalakította Halállabirintusát,  és ezúttal már 20000 arany tallért ajánlott meg annak, aki sikerrel átjut  rajta. A győztes a díjat természetesen Lord Carnussnak kell hogy átadja,  cserébe viszont a lord megkegyelmez neki. Sukumvit báró hírnevén tavaly elég  nagy csorba esett, amikor valakinek sikerült keresztüljutnia a labirintusán, de  most azzal kérkedik, hogy senki sem fogja túlélni újjáalakított útvesztőjét.  Lord Carnuss azt szeretné, ha valaki közületek móresre tanítaná Sukumvitot.  Tudnotok kell, hogy gyűlöli testvérét, amiért ilyen hírneves. És most  kövessetek! - Felvezet benneteket a dombtetőre a várhoz, ahol bezár a föld  alatti cellák egyikébe. A sötét cellát négy társaddal osztod meg: egy izmos  törpével, egy fél-Orkkal, egy erős keletivel és egy kopasz, csupa izom  emberrel. Hangulatotok igen rossz, szinte alig beszélgettek, mivel mindannyian  a közelgő versennyel vagytok elfoglalva. Negyvenkét rabszolga érkezett a  hajóval, és közülük csak egy marad majd életben, akinek kétes jutalma az lesz,  hogy beléphet a Halállabirintusba...</p>
<p>&nbsp;</p>
<p align="center"><strong>És most  Lapozz az 1-re!</strong></p>
<p align="center"><img src="ht1-intro_clip_image012.jpg" alt="" width="107" height="84" /></p>
<br clear="all" />
<p align="center">&nbsp;</p>
<br clear="all" />
<p align="center"><img src="ht1-intro_clip_image014.jpg" alt="" width="302" height="482" /></p>
<br clear="all" />
