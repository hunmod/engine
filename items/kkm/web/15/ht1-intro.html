<p align="center"><img src="ht1-intro_clip_image002.jpg" alt="" width="315" height="548" /></p>
<br clear="all" />
<br clear="all" />
<p align="center">A mű eredeti címe:<br />
  SORCERY<br />
  <em>Kharé -  Cityport of Traps</em></p>
<p align="center">&nbsp;</p>
<p align="center"><em>Első  kiadás:</em><br />
  <em>Penguin  Books 1984</em></p>
<p align="center">&nbsp;</p>
<p align="center">&nbsp;</p>
<p align="center">Fordította:<br />
  <em>Varsányi  Mária</em></p>
<p align="center">&nbsp;</p>
<p align="center"><em>John  Blanche illusztrációival</em></p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">Copyright © Steve  Jackson, 1984<br />
  Illustrations  copyright © John Blanche, 1984<br />
  Hungarian translation  © Varsányi Mária, 1992</p>
<br clear="all" />
<p>&nbsp;</p>
<p align="center"><strong>Bevezetés</strong></p>
<p>&nbsp;</p>
<p>Kharé - a Csapdák Kikötővárosa a Kaland-Játék-Varázslat  sorozat második kötete, amely a Shamutanti dombokat követi. Ennek a sorozatnak  egyes köteteit azonban külön-külön is játszhatjátok, anélkül hogy az előző  kötetet ismernétek.<br />
  Kharé valójában kerek történet önmagában is.  Az új játékosok a könyvben megtalálják az összes információt, valamint a  Kalandlapot, amelyre a játékhoz szükségünk lesz. Azok az olvasók viszont, akik  a kalandsorozat második állomásánál tartanak, nyugodtan átugorhatják a  játékszabályt, és azonnal belevághatnak a történetbe, amely kalandozásunk  második színhelyére vezeti őket.</p>
<p align="center"><img src="ht1-intro_clip_image004.jpg" alt="" width="137" height="135" /></p>
<br clear="all" />
<br clear="all" />
<p align="center"><strong>Előszó</strong></p>
<p>&nbsp;</p>
<p>Hősies kaland előtt állsz - meg kell  szerezned a Királyok Koronáját. Otthonodból, Analandból indulsz Kakhabad zord  vidékén át egészen Mampang erődjéig, ahol a féltve őrzött korona található.  Ebben az egyszemélyes fantasztikus szerepjátszó könyvben választhatsz, hogy  varázsló vagy harcos leszel-e. Ha harcos akarsz lenni, egy igen egyszerű harci  szisztémát követve gyorsan és hatásosan sikerül megküzdened Kakhabad különböző  teremtményeivel. Ha a varázsló szerepét vállalod, el kell sajátítanod egy  egészen egyedülálló varázsszisztémát. Mint a nagy varázslóknak általában, neked  is meg kell tanulnod a varázslatokat!<br />
  A könyv végén megtalálod a Varázslatok  Könyvét, melyet át kell tanulmányoznod, mielőtt utadnak nekivágnál. Nem kell  megtanulnod az összes varázslatot, hiszen azokat csak a Birodalmi Mágus ismeri  egyedül. Körülbelül hat varázslat ismerete elegendő lesz ahhoz, hogy  nekikezdhess kalandodnak.<br />
  Mindegy, mit választasz, varázsló avagy  harcos leszel, utad egyformán veszélyes lesz: számos csel, csapda, gond és  veszély leselkedik majd rád - nem beszélve a temérdek gonosz teremtményről,  akik majd megpróbálják megakadályozni, hogy elérd célodat.<br />
  A könyv által felkínált számos lehetőség  közül mindig te választod ki azt, hogy melyik úton mész tovább, harcolsz-e,  vagy inkább megfutamodsz, ha harcra kerülne sor, s te döntöd el, miképp oldod  meg az előtted álló feladatot. Ha elér a halál, kalandodat újra kell kezdened.  De ha ügyes vagy és a szerencse - no meg istennőd - veled van, sikerül élve  eljutnod a mampangi erődbe.</p>
<p align="center"><img src="ht1-intro_clip_image006.jpg" alt="" width="206" height="104" /></p>
<br clear="all" />
<p align="center">&nbsp;</p>
<p align="center"><strong>Játék kezdőknek és haladóknak</strong></p>
<p>A kezdők, ha akarják, egyszerűen, varázslás  nélkül kezdhetik a játékot. A karddal és egyéb harci eszközökkel folytatott  harc szabályai épp olyanok itt is, mint a többi eddig megjelent  Kaland-Játék-Kockázat könyvben, dobókocka segítségével és csak fegyverrel  harcolsz a teremtmények ellen.<br />
  A gyakorlottabb játékosok azonban  valószínűleg szívesen megpróbálkoznak egy magasabb fokozatú játékkal, melyben a  harckészség kissé korlátozottabb, és a leghatásosabb fegyver maga a varázslás  tudománya lesz - olyan eszköz, melynél nem létezik hatásosabb! A magasabb  fokozatú játékot valójában igen könnyű elsajátítani. A kezdőknek sincs okuk rá,  hogy ne próbálkozzanak meg azonnal a varázslással. A varázslatokat azonban a  Varázslatok Könyvéből meg kell tanulni, s ez némi időt vesz majd igénybe.  Minden játékos maga dönti el, milyen módját választja a játéknak, miképp vág  bele a kalandokba.</p>
<p>&nbsp;</p>
<p align="center"><img src="ht1-intro_clip_image008.jpg" alt="" width="185" height="109" /></p>
<br clear="all" />
<p align="center"><strong>Hogyan küzdj meg</strong><br />
  <strong>Kakhabad teremtményeivel?</strong></p>
<p>&nbsp;</p>
<p>Mielőtt belevágnál ebbe a kalandba, fel kell  mérned adottságaidat. A 18-19. oldalon találod a Kalandlapot, melyen  folyamatosan jelölheted &quot;egyéni jellemzőidet&quot; és kalandod részleteit.  Ugyanitt jelölöd ÜGYESSÉG, ÉLETERŐ és SZERENCSE pontjaidat is, valamint  mindazokat a felszerelési tárgyakat, kincseket és egyéb szerzeményeket,  melyeket utad során találsz majd. Minthogy ezek az adatok a játék során  folyamatosan változni fognak, tanácsos a Kalandlapról fénymásolatot készíteni,  vagy ceruzával írni rá, hogy azt újabb kalandjaid során is használni tudd.</p>
<p align="center">ÜGYESSÉG, ÉLETERŐ ÉS  SZERENCSE</p>
<p>Dobj egy kockával. Ha a harcos szerepét  választottad (az egyszerű játékot játszod), adj 6-ot a dobott számhoz, és az  összeget írd be a Kalandlap ÜGYESSÉG négyzetébe. Ha a varázsló szerepét  választottad (a magasabb fokozatú játékot játszod), csupán 4-et adj a dobott  számhoz, és az összeget írd be a Kalandlapra. A varázslók gyengébben küzdenek,  mint a harcosok, viszont ezt a hiányosságukat varázslótudományukkal ellensúlyozzák.<br />
  Dobj mindkét kockával, és az eredményhez adj  12-t, majd a kapott számot írd be az ÉLETERŐ négyzetbe.<br />
  Van egy SZERENCSE rovat is. Ehhez egy  kockával dobj, és 6-ot adj az eredményhez, majd az összeget írd be a SZERENCSE  négyzetbe.<br />
  Különböző okok miatt, melyeket majd  részletesen elmagyarázunk, ÜGYESSÉG, ÉLETERŐ és SZERENCSE pontjaid a kalandok  során folyamatosan változni fognak. Pontosan kell vezetned őket, ezért azt tanácsoljuk,  hogy kis betűkkel írj a négyzetekbe, vagy tarts kéznél radírt. De soha ne  töröld ki a Kezdő pontjaidat, mert szerezhetsz ugyan további ÜGYESSÉG, ÉLETERŐ és  SZERENCSE pontokat, de összegük soha nem lépheti túl a Kezdeti értéket, kivéve  azokat a ritka eseteket, amikor erre külön utasítást kapsz.<br />
  ÜGYESSÉG pontjaid kardvívó tudásodat és általános  harckészségedet mutatják. Nem árt minél több ilyen pontra szert tenni.<br />
  ÉLETERŐ pontjaid jelzik kondíciódat, akaraterődet,  hogy túlélj egy-egy<br />
  <br clear="all" />
  helyzetet, továbbá eltökéltségedet és állóképességedet; minél magasabb az  ÉLETERŐ pontszámod, annál hosszabb ideig maradhatsz életben. SZERENCSE pontjaid  mutatják, mennyire vagy szerencsés ember. A szerencse és a varázslat az úr  abban a fantasztikus birodalomban, amelybe most behatolsz.</p>
<p align="center">A CSATA<br />
  Sűrűn találsz majd olyan oldalakat, ahol azt  az utasítást kapod, hogy küzdj meg valamilyen ellenféllel. Nemegyszer  lehetőséged nyílik majd arra is, hogy elmenekülj, de ha nem élsz ezzel a  lehetőséggel, vagy mindenképpen úgy döntesz, hogy megvívsz a teremtménnyel -  úgy a csata a következőképpen zajlik:<br />
  Először jegyezd fel ellenfeled ÜGYESSÉGÉT és  ÉLETEREJÉT a Kalandlap első üres Harc Szörnyekkel feliratot viselő rovatába.  Ellenfeleid pontszámait minden alkalommal megadja a könyv, amikor összecsapsz  valamelyikükkel.</p>
<p align="center"><em>A harc  menete</em></p>
<ol>
  <li>Dobj  két dobókockával ellenfeled nevében. A kapott számot add az ő ÜGYESSÉG  pontjaihoz. Az összeg az ő TÁMADÓEREJE.</li>
  <li>Dobj  két kockával a magad nevében, és add az eredményt saját jelenlegi ÜGYESSÉG  pontjaidhoz. Ez a te TÁMADÓERŐD.</li>
  <li>Ha  a te TÁMADÓERŐD nagyobb, mint ellenfeledé, megsebezted. Menj tovább a 4.  lépésre. Ha ellenfeled TÁMADÓEREJE nagyobb, ő sebzett meg téged, tehát haladj  az 5. lépésre. Ha a két TÁMADÓERŐ egyforma, kivédtétek egymás csapását, és a  következő Fordulót az 1. lépéstől elölről kezdheted.</li>
  <li>Megsebezted  az ellenfeledet, ezért vonj le 2 pontot az ÉLETEREJÉBŐL. Felhasználhatod a  SZERENCSÉDET is, hogy további sebeket ejts rajta (lásd később).</li>
  <li>Ellenfeled  sebzett meg téged, ezért vonj le 2 pontot saját ÉLETERŐDBŐL. De ilyenkor is  lehet SZERENCSÉD (lásd később).</li>
  <li>Ellenőrizd  ellenfeled ÉLETERŐ pontjait vagy a saját pontjaidat, és a SZERENCSE pontokat  is, ha a SZERENCSÉHEZ folyamodtál (lásd később).</li>
  <li>Kezdd  el a következő Fordulót: ismételd meg a lépéseket 1-6-ig. Addig játszhatsz,  amíg a te ÉLETERŐ pontjaid vagy ellenfeledéi el nem fogynak (halál).</li>
</ol>
<br clear="all" />
<p>&nbsp;</p>
<p align="center">CSATA EGYNÉL TÖBB  TEREMTMÉNNYEL</p>
<p>Előfordul majd néha, hogy egynél több személy  vagy ellenfél támad rád. Ilyenkor a könyv adja majd meg az utasítást, hogyan  küzdj meg velük. Néha úgy kell megküzdened velük, mintha csak egy ellenféllel  harcolnál, néha pedig külön-külön csapsz össze velük.</p>
<p align="center">SZERENCSE</p>
<p>Kalandjaid során, akár csatában, akár olyan  helyzetekben, amikor a SZERENCSE dönthet sorsod felől (az erre vonatkozó  utasítást az adott fejezetpontok alatt megkapod), a SZERENCSÉDRE is  számíthatsz, hogy az események kimenetele számodra kedvező legyen. De vigyázz!  A SZERENCSÉRE számítani kockázatos, és ha balszerencsés vagy, az eredmény  végzetes lehet.<br />
  SZERENCSÉDET a következő módon tedd próbára.  Dobj mindkét kockával. Ha a kapott összeg ugyanannyi vagy kevesebb, mint  jelenlegi SZERENCSE pontszámod, az eredmény kedvező. Ha magasabb számot dobsz,  mint jelenlegi SZERENCSE pontszámod, balszerencséd volt, és vállald a következményeit.<br />
  Úgy hívjuk ezt, hogy &quot;Tedd próbára a  SZERENCSÉDET!&quot;. Amikor ezt teszed, minden alkalommal le kell vonnod 1  pontot SZERENCSE pontszámodból. Így hamar rájössz, hogy a SZERENCSÉRE  hagyatkozni kockázatos.</p>
<p align="center"><img src="ht1-intro_clip_image009.jpg" alt="" width="121" height="185" /></p>
<br clear="all" />
<p align="center">A SZERENCSE HASZNÁLATA  CSATÁBAN</p>
<p>A könyv bizonyos oldalain felszólítunk, hogy  Tedd próbára a SZERENCSÉDET, és közöljük, hogy SZERENCSÉD volt-e vagy sem. A  csatákban viszont mindig te döntesz, hogy a SZERENCSÉD segítségével megpróbálsz-e  komolyabb sebet ejteni azon az ellenfeleden, akit éppen megsebeztél, vagy csökkenteni  próbálod-e annak a sebnek a hatását, amelyet ellenfeledtől elszenvedtél.<br />
  Ha megsebezted ellenfeledet, a fent leírt  módon Tedd próbára a SZERENCSÉDET! Ha SZERENCSÉS vagy, komoly sebet ejtettél  rajta, és 2 külön pontot levonhatsz ellenfeled ÉLETEREJÉBŐL. Azonban ha nincs  SZERENCSÉD, vagy a seb puszta karcolás, 1 pontot vissza kell adnod ellenfeled  ÉLETERŐ pontjaihoz. (Tehát a szabályos 2 pont levonás helyett most csak 1  pontot vonhatsz le tőle.)<br />
  Ha ellenfeled sebzett meg téged, azért Tedd  próbára a SZERENCSÉDET, hogy enyhítsd a sebet. Ha SZERENCSÉD van, sikerült  elkerülnöd a teljes csapást. 1 pontot visszaadsz magadnak (2 pontos kár helyett  csak 1 pontos kár keletkezett az ÉLETERŐDBEN). Ha nem voltál szerencsés, komolyabb  találat ért, plusz 1 ÉLETERŐ pontot vonj le magadtól.<br />
  Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor próbára teszed a  SZERENCSEDET!</p>
<p>&nbsp;</p>
<p align="center">AZ ÜGYESSÉG, ÉLETERŐ ÉS  SZERENCSE<br />
  VISSZAÁLLÍTÁSA A KEZDETI  ÉRTÉKRE</p>
<p>ÜGYESSÉG pontjaid nem sokat fognak változni  kalandjaid során. Helyenként, egy-egy oldalon olyan utasítást találsz, hogy  növeld vagy csökkentsd ÜGYESSÉG pontjaid számát. Egy Varázsfegyver növelheti  ÜGYESSÉGEDET, de ne feledd, hogy egyszerre csak egy ilyen fegyvert használhatsz!  Nem kaphatsz 2 jutalom ÜGYESSÉG pontot, amiért két Varázsfegyvered van.  ÜGYESSÉG pontjaid száma soha nem haladhatja meg a Kezdeti értéket, hacsak erre  külön utasítást nem kapsz.</p>
<p align="center">&nbsp;</p>
<br clear="all" />
<p align="center">ÉLETERŐ ÉS ÉLELMISZER</p>
<p>ÉLETERŐ pontjaid sokszor fognak változni  kalandjaid során, miközben harcolsz és lelkesítő feladatokat vállalsz. Ahogy  célodhoz közeledsz, ÉLETERŐ pontjaid száma veszélyesen csökkenhet, és a csaták  különösen kockázatossá válnak, ezért légy óvatos! Hátizsákodban két étkezésre  elegendő Élelmiszer van. Csak akkor állhatsz meg pihenni és enni, ha erre külön  utasítást kapsz, és csupán egy adag élelmet fogyaszthatsz el minden ilyen  alkalommal. Minden étkezésed után annyival növeld ÉLETERŐ pontjaid számát,  amennyit a könyv utasításként megad. Ne feledd, hogy hosszú utat kell  megtenned, ezért bölcsen használd fel Élelmiszerkészletedet! Azt se feledd,  hogy ÉLETERŐ pontjaid száma sohasem haladhatja meg a Kezdeti értéket, hacsak  erre külön utasítást nem kapsz.</p>
<p align="center">SZERENCSE</p>
<p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS vagy. Ennek részleteit megtalálod a  könyvben. Ne feledd, hogy az ÜGYESSÉGHEZ és az ÉLETERŐHÖZ hasonlóan SZERENCSE  pontjaid sem léphetik túl kezdeti értéküket, kivéve, ha egy-egy oldalon ezt az  utasítást kapod.<br />
  ÜGYESSÉG, ÉLETERŐ és SZERENCSE pontjaidat  mindig visszaállíthatod a Kezdeti értékre, ha istennőd segítségét kéred (lásd  később).</p>
<p align="center">&nbsp;</p>
<p align="center"><img src="ht1-intro_clip_image011.jpg" alt="" width="225" height="104" /></p>
<br clear="all" />
<p align="center"><strong>Mit tegyünk,</strong><br />
  <strong>ha nincs kéznél dobókocka?</strong></p>
<p>Ha nincs dobókockád, használd a könyv  oldalainak aljában feltüntetett dobókockákat Oly módon, hogy végigpörgetve a  lapokat hirtelen megállsz, és az éppen nyitott oldal aljában lévő kockák számát  használod. Ha csak egy kockával kell dobnod, úgy a berajzolt dobókockák közül  az első számát használd. Ha két kockával kell dobnod, úgy a két kocka összegét  használd.</p>
<p align="center">&nbsp;</p>
<p align="center"><img src="ht1-intro_clip_image013.jpg" alt="" width="87" height="264" /></p>
<br clear="all" />
<p align="center"><strong>Varázslók:</strong><br />
  <strong>Miként használjuk a varázslatokat?</strong></p>
<p>Ha úgy döntesz, varázsló leszel, kalandjaid  során lehetőséged nyílik rá, hogy varázsolj. A varázslatok Könyvében, melyet a  játékkönyv végén találsz, felsoroljuk mindazokat a varázslatokat, amelyeket  Analand varázslói jól ismernek és használnak. Mielőtt kalandjaidba belevágnál,  ezeket alaposan át kell tanulmányoznod. Minden varázslatnak egy hárombetűs  kódja van, s arra kell törekedned, hogy minél több kódot és a hozzá tartozó  varázslatot megtanuld. Minden varázslat csökkenti az ÉLETERŐDET, és ha  varázsolsz is, azért még külön ÉLETERŐ pontot kell fizetned - ez lesz a  varázslat ÁRA. Az ajánlott alapvarázslatokkal gyorsan előrejutsz, viszont ezek  nem igazán gazdaságosak; egy gyakorlott varázsló ezeket a varázslatokat csupán  akkor fogja használni, ha ismeretlen varázslatok közül kell választania, vagy  ha nem találja meg azt a tárgyat, amellyel egy kevésbé költséges varázslatot el  tud végezni.<br />
  A varázslatokra vonatkozó használati  utasítást megtalálod a Varázslatok Könyvében.<br />
  EGYET AZONBAN NE FELEDJ! Miután belekezdtél  kalandodba, már nem használhatod a Varázslatok Könyvét!</p>
<p align="center"><img src="ht1-intro_clip_image014.jpg" alt="" width="128" height="138" /></p>
<br clear="all" />
<p align="center"><strong>Libra - az igazságosság istennője</strong></p>
<p>&nbsp;</p>
<p>Kalandjaid során saját istennőd, Libra  oltalmaz. Kilátástalan helyzetekben mindig segítségért fordulhatsz hozzá, de  minden egyes kalandban csupán egyszer kérheted a segítségét. Ha a Shamutanti  dombok között egyszer már segítségért fordultál hozzá, legközelebb csak akkor  teheted meg ugyanezt, ha eléred Kharét.<br />
  Háromféleképpen segíthet neked:<br />
  Újraélesztés: Bármikor megkérheted, hogy  állítsa vissza a Kezdeti értékre ÜGYESSÉGEDET, ÉLETERŐDET és SZERENCSÉDET. Erre  a szövegben nem kapsz külön lehetőséget, tőled függ, akarod-e ezt egyáltalán,  azt azonban ne feledd, hogy ezt egy kaland során csak egyszer teheted meg.<br />
  Menekítés: Amikor szorult helyzetben vagy, a  szöveg alkalmanként lehetőséget ad rá, hogy segítségül hívd Librát.<br />
  Átkok és betegségek megszüntetése: Istennőd bármilyen  átoktól vagy betegségtől megszabadít, melyet utad során szerzel. Erre a  szövegben nem kapsz külön lehetőséget, te döntöd el, akarod-e egyáltalán. Azt  azonban ne feledd, hogy egy kaland során erre csak egyszer van lehetőséged.</p>
<p align="center">&nbsp;</p>
<p align="center"><img src="ht1-intro_clip_image015.jpg" alt="" width="206" height="104" /></p>
<br clear="all" />
<p align="center"><strong>Felszerelés és élelmiszer</strong></p>
<p>Kalandodat csak a legszükségesebb  felszerelési tárgyakkal kezded. Van egy kardod és egy hátizsákod, melybe a  felszerelésedet: kincseidet, különböző tárgyaidat és élelmedet teszed. A  varázslatok Könyvét nem viheted magaddal, mert Analand varázslói nem  kockáztathatják meg, hogy az Kakhabadban avatatlan kezekbe kerüljön. Így aztán,  miután utadnak nekivágsz, egyszer sem fordulhatsz segítségért ehhez a könyvhöz.<br />
  Övedre csatolva egy erszényben 20 Aranytallér  lapul, amely az összes ismert vidék elfogadott pénzegysége. Pénz kell majd az  élelemre, szállásra, vásárlásokra és megvesztegetésre, s a 20 Aranytallér nem  fog sokáig tartani. Utad során igyekezned kell több pénzre szert tenni.<br />
  Élelmiszerkészleted (étel és ital) csupán két  étkezésre elegendő. Amint azt majd tapasztalni fogod, az élelem igen fontos,  ezért igencsak meg kell fontolnod, miképp használd fel. Sose pazarold az ételt:  nem engedheted meg, hogy kifogyj belőle.</p>
<p align="center"><img src="ht1-intro_clip_image016.jpg" alt="" width="104" height="160" /></p>
<br clear="all" />
<p align="center"><img src="ht1-intro_clip_image018.jpg" alt="" width="367" height="548" /></p>
<br clear="all" />
<p align="center"><img src="ht1-intro_clip_image020.jpg" alt="" width="371" height="548" /></p>
<p align="center"><strong>A varázslás szabályai</strong></p>
<p>Kiképzésed alatt számos varázslatot,  varázsigét tanítottak meg neked, melyeknek küldetésed során majd hasznát veheted.  A varázslatok teljes listáját e szabályzat után megtalálod.<br />
  A varázslatokat minden esetben három betűből  álló kóddal jelöljük. A könyvben nemegyszer lehetőséget kapsz majd arra, hogy  problémáidat varázslattal oldd meg, és ellenfeleidet azok segítségével küzdd  le. A varázslatokat kizárólag ezekkel a három betűből álló kódokkal jelöljük,  ezért igen fontos, hogy közülük legalább néhányat tanulj meg kívülről.<br />
  Éppen ezért, mielőtt kipróbálnád  varázserődet, jól teszed, ha egy kis időt arra fordítasz, hogy megtanuld a  varázslatokat, éppúgy, ahogy azt a valódi varázslók teszik, amikor a  varázstudományokat sajátítják el. Természetesen nem leszel képes egyszerre mind  a negyvennyolc varázslatot kívülről megtanulni, de minél többet fogod  lapozgatni a könyvet, annál inkább megismered a leghasznosabb varázslatokat.<br />
  Kezdetben csak hat-tíz varázslatot próbálj  meg elsajátítani (alább közöljük a leghasznosabbakat), és bízd magad kardvívó  tudományodra, ha meg kell küzdened valamilyen teremtménnyel. Kis szerencsével  és ezekkel a varázslatokkal sikerülhet küldetésed, de természetesen könnyebb  dolgod lesz, ha minél több varázslatot fogsz ismerni.<br />
  Néhány varázslatot bizonyos tárgyak, például  egy ékszer vagy egy varázsgyűrű segítségével tudsz majd csak alkalmazni.<br />
  Ha egy varázslatot anélkül próbálnál meg  használni, hogy rendelkeznél a hozzá szükséges tárggyal, a varázslat nem fog  működni, és csak hiába vesztegeted majd ÉLETERŐ pontjaidat.<br />
  Minden varázslás - akár sikeres, akár nem -  igénybe fogja venni energiádat és figyelmedet. Ezért fizetni kell: az árat  ÉLETERŐ pontokban kifejezve minden varázslat mellett megtalálod. Amikor majd  varázsolsz, ezt a pontszámot minden alkalommal le kell vonnod ÉLETERŐDBŐL.<br />
  Mielőtt kalandodba belevágnál, annyi ideig  tanulmányozhatod a Varázslatok Könyvét, ameddig csak akarod, de ha egyszer már  útra keltél, soha többet nem lapozhatsz bele, és kizárólag a memóriádra hagyatkozhatsz!<br />
</p>
<br clear="all" />
<p>Le sem írhatod a varázslatokat, hogy  megkönnyítsd a dolgodat. Valódi vészhelyzetekben, amikor majd meglep valamilyen  teremtmény, nem lesz időd átlapozni a Varázslatok Könyvét, hogy kikeresd a  legmegfelelőbb varázslatot!</p>
<p align="center">A HAT LEGHASZNOSABB  VARÁZSLAT<br />
  <u>________________________________________________________</u><br />
  <u>Kód         Hatás                                                                     ÉLETERŐ  ár</u></p>
<p>EME        Villámot  varázsol, mely az ujjhegyből lövell ki                 4</p>
<p>ERŐ        Védelmező  erőteret képez                                                   4</p>
<p>TIV          Lehetővé  teszi a teremtmények irányítását                       4</p>
<p>BUT        A  teremtményeket különösen esetlenné teszi                  4</p>
<p>MEL        Tűzgolyót  varázsol, mellyel megcélozható<br />
  az ellenség                                                                           4</p>
<p>FAL         Falat  képez, mely megvéd bármilyen tárgytól<br />
  vagy teremtménytől                                                             4</p>
<p>Az EME és a MEL igen erős támadó varázslat,  az ERŐ és a FAL mindenre alkalmazható védővarázslat, míg a BUT és a TIV  varázslat akkor lesz majd hasznos, ha furfangos helyzetekbe kerülsz. Ezek a  varázslatok gyakran többre képesek, mint amire szükséged lesz bizonyos helyzetekben  - és meglehetősen sok ÉLETERŐ pontba kerülnek -, de igen sokoldalúan  alkalmazhatók. Minél több varázslatot fogsz megtanulni a Varázslatok Könyvéből,  annál könnyebb lesz majd a leggazdaságosabb és egyszersmind a leghatásosabb  varázslatot kiválasztanod.<br />
  Olvasd végig még egyszer a fenti listát, majd  takard le a kezeddel a Hatás részt. Hány varázslatra emlékszel? Ha már kívülről  tudod az összeset, nekikezdhetsz küldetésednek.</p>
<br clear="all" />
<p align="center">&nbsp;</p>
<p align="center"><strong>Miként használjuk a varázslatokat?</strong></p>
<p>Miután megismerkedsz a Varázslatok Könyvében  lévő varázslatokkal, ügyességed és tehetséged a sokszorosára növekszik.<br />
  Amint a hat alapvarázslatot elsajátítod,  azonnal belekezdhetsz a játékba. Segítségükkel túljuthatsz minden nehézségeit,  de ne feledd, ezek a varázslatok drágák (sok ÉLETERŐ pont az áruk), épp ezért  gyakran fogsz rászorulni arra, hogy - főleg a gyengébb teremtmények ellen -  kardvívó tudásodra hagyatkozz, s így megelőzd ÉLETERŐ pontjaid rohamos fogyását.<br />
  A többi varázslat ugyan gazdaságosabb, bár  mint lehetőséget ritkábban ajánljuk őket, így varázslóként inkább az  emlékezetedre és ügyességedre kell majd hagyatkoznod. A leggazdaságosabb  varázslatok azok, amelyekhez a kalandod során talált varázstárgyakra van  szükség.<br />
  Ne feledd, hogy kemény büntetést kell  fizetned, ha rossz varázslatot választasz! Ha olyan varázslat mellett döntesz,  amely nem létezik, vagy amelyhez nincs meg a szükséges varázstárgyad, külön  ÉLETERŐ pont büntetést kell levonnod magadtól. Bizonyos esetekben a büntetésed  halál lesz!<br />
  A Varázslatok Könyvében szereplő varázslatok  közül nem mindegyiket használhatod ebben a játékban.<br />
  Csakhamar magad is rájössz majd a varázslatok  értelmére. Összeállításukban, a megadott lehetőségekben és a kódokban bizonyos  logika is szerepet játszik. Erre azonban magadnak kell majd rájönnöd. Minél nagyobb  gyakorlatra teszel szert, annál ügyesebben fogsz varázsolni. Mindez része a  varázslás művészetének!</p>
<p>&nbsp;</p>
<p align="center">EME<br />
  Rendkívül hatásos varázslat, segítségével  villámot lövellhetünk ki a kezünkből egy meghatározott irányba. Gyakorlatilag  minden olyan élő teremtmény ellen használható, amelynek nincs varázsvédelme.  Igen nagy erő és koncentráció kell hozzá.<br />
  ÁRA 4 ÉLETERŐ pont</p>
<br clear="all" />
<p>&nbsp;</p>
<p align="center">MEL<br />
  Ezzel a varázslattal óhajunknak megfelelő  irányba csaphatunk le. A kezünkbe varázsolt tűzgolyót a kívánt célpont felé  hajíthatjuk el. Bármely mágikus erővel rendelkező vagy közönséges teremtmény  ellen felhasználható, hacsak az eredendően nem képes a tűznek ellenállni. Az  ilyen tűzgolyó becsapódásakor komoly égési sérüléseket ejt, de ezt követően  szinte azonnal semmivé foszlik.<br />
  ÁRA 4 ÉLETERŐ pont</p>
<p>&nbsp;</p>
<p align="center">ERŐ<br />
  Ez egy olyan hatásos varázslat, melynek  segítségével mágikus és valóságos védőgyűrűt vonhatunk magunk köré, és ezáltal  távol tudjuk tartani valamennyi ellenfelünket, legyen az valódi vagy akár  mágikus erejű lény. Varázslatához rendkívüli szellemi összpontosításra van  szükség, de az általa teremtett igen erős erőtér engedelmeskedik létrehozója  akaratának, aki engedélyezheti ennek az erőtérnek akár egy, akár több irányba  történő áthatolását.<br />
  ÁRA 4 ÉLETERŐ pont</p>
<p>&nbsp;</p>
<p align="center">FAL<br />
  Aki ezt a varázslatot alkalmazza, az  láthatatlan falat varázsolhat maga köré, amelyen sem tárgyak, sem teremtmények  nem hatolhatnak át. Igen hatásos védővarázslat!<br />
  ARA 4 ÉLETERŐ pont</p>
<p>&nbsp;</p>
<p align="center">TIV<br />
  Ezzel a varázslattal ellenőrzésünk alá lehet vonni  a bennünket megtámadó teremtmény akaratát. A támadás megszűnik, és a teremtmény  akarata azonnal a varázsló személy irányítása alá kerül. Meg kell azonban jegyeznünk,  hogy ez a varázslat kizárólag a nem intelligens teremtményekre van hatással, és  igen rövid életű.<br />
  ÁRA 4 ÉLETERŐ pont</p>
<br clear="all" />
<p>&nbsp;</p>
<p align="center">BUT<br />
  E varázslat hatására az a teremtmény, amely  valamilyen tárgyat (pl. fegyvert) tart a kezében, lomhává, lassúvá, esetlenné  válik. A tárgyat kiejti a kezéből, majd ügyetlenkedve felveszi, és ismét kiejti  - azaz mindaddig, amíg e varázslat hatása alatt áll, nem képes kárt tenni  egyetlen tárggyal sem a varázslóban.<br />
  ÁRA 4 ÉLETERŐ pont</p>
<p>&nbsp;</p>
<p align="center">NÖV<br />
  Aki ezt a varázslatot alkalmazza önmagán,  annak teste az eredeti méretének négyszeresére fog megnövekedni, egyúttal  hatalma is megnő. Különösen a nagy termetű ellenfelek ellen hasznos ez a  varázslat, de óvatosan kell bánni vele, különösen zárt helyen.<br />
  ÁRA 2 ÉLETERŐ pont</p>
<p>&nbsp;</p>
<p align="center">LÁP<br />
  Ehhez a varázslathoz egy érmére van szükség.  A varázsló az érmét a csuklójára helyezve varázsol. A bűvös érme hozzátapad a  csuklójához, és egy körülbelül egy méter átmérőjű láthatatlan pajzsot képez,  amely megvédi a varázslót ellenfelétől, aki közönséges fegyverrel támad rá. A varázslat  után ezt az érmét eredeti funkciójának megfelelően (pénz, medál stb.) nem lehet  használni.<br />
  ÁRA 1 ÉLETERŐ pont</p>
<p>&nbsp;</p>
<p align="center">NYI<br />
  Ezzel a varázslattal bármilyen bezárt ajtót  ki lehet nyitni. A zár nyelve kipattan, és az ajtó könnyedén kinyílik. Ha az  ajtó belülről van elreteszelve, a retesz is kinyílik. Csupán a bűvös zárral  lezárt ajtók ellen nem használható ez a varázslat.<br />
  ÁRA 2 ÉLETERŐ pont</p>
<br clear="all" />
<p>&nbsp;</p>
<p align="center">PÉL<br />
  Ehhez a varázslathoz méhviaszra van szükség.  Ha ezzel a viasszal kenjük be azokat a fegyvereket, amelyeknek éle van (kardot,  baltát, tőrt stb.), azok borotvaélesek lesznek, és a szokásosnál kétszer nagyobb  kárt tesznek, azaz, ha a normál fegyver eddig 2 ÉLETERŐ pont kárt okozott, most  4 ÉLETERŐ pont kárt fog okozni.<br />
  ÁRA 1 ÉLETERŐ pont</p>
<p>&nbsp;</p>
<p align="center">CSA<br />
  Ezt a varázslatot akkor alkalmazzuk, ha  valamilyen csapda gyanúja áll fenn. A varázsló telepatikus úton megérzi, kell-e  tartania csapdától vagy sem, és ha igen, hogyan lehet azt elkerülni. Ha pedig  már valaki benne van a csapdában, akkor ez a varázslat bizonyos esetekben  enyhíti annak veszélyes voltát.<br />
  ÁRA 2 ÉLETERŐ pont</p>
<p>&nbsp;</p>
<p align="center">HAT<br />
  Ezt a varázslatot önmagunkon végezzük. Hatására  éppolyan hasonmásaink jelennek meg mellettünk, mint amilyenek mi vagyunk,  éppúgy tudnak varázsolni vagy harcolni, és mind egyformán fognak cselekedni,  mintha csak egymás tükörképei lennének. A legtöbb teremtmény képtelen lesz  megállapítani ilyen esetben, ki a valódi ellenfél, és mind a hat hasonmás ellen  fog harcolni.<br />
  ÁRA 2 ÉLETERŐ pont</p>
<p align="center">&nbsp;</p>
<p align="center">TÁN<br />
  Akivel szemben ezt a varázslatot alkalmazzuk,  az ellenállhatatlan vágyat fog érezni arra, hogy táncra perdüljön. A varázsló  kis Bambuszfurulyáján játszva minden teremtményt megtáncoltat. Csupán ezt a  Bambuszfurulyát kell megtalálni, és mindaddig, amíg ezen játszunk, a kiszemelt  teremtmény a táncot ropja. Normál körülmények között ilyenkor a varázsló nyugodtan  elmenekülhet, vagy tovább furulyázhat, és gyönyörködhet az előadásban!<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">GOB<br />
  Ehhez a varázslathoz néhány Goblinfogra van  szükség. Ha ezeket a fogakat megbűvöljük, abban a pillanatban annyi Goblin  jelenik meg előttünk - egytől akár százig -, ahány Goblinfoggal végezzük a  varázslatot. Ezeknek a Goblinoknak megparancsolhatjuk, hogy küzdjenek meg az  ellenfelünkkel, vagy megbízhatjuk őket bármilyen más feladattal. Amint a  Goblinok teljesítették feladatukat - eltűnnek.<br />
  ÁRA GORLINONKÉNT 1  ÉLETERŐ pont</p>
<p>&nbsp;</p>
<p align="center">YOB<br />
  Ehhez a varázslathoz Óriásfogra van szükség.  Ha a megfelelő módon varázsolunk, azonnal egy közel kétméteres Óriás jelenik  meg előttünk. A varázsló valamennyi kérését teljesíti az Óriás; megküzd az  adott ellenséggel, nehéz tárgyakat mozdít el stb. Az Óriás eltűnik, amint a  feladatát teljesítette.<br />
  ÁRA 1 ÉLETERŐ pont</p>
<p>&nbsp;</p>
<p align="center">GUM<br />
  Ehhez a varázslathoz egy fiola ragasztóra van  szükség, amely rendkívül gyorsan, pillanatok alatt mindent ragaszt. Ha ezt a  varázslatot alkalmazzuk, bármely teremtményt képesek leszünk odaragasztani a  földhöz vagy a falhoz, mégpedig oly módon, hogy például a lába elé hajítjuk a  ragasztóval teli fiolát, vagy azt egy résnyire nyitott ajtó tetejére helyezzük,  ahonnan az a kiszemelt áldozat fejére esik, ha az ajtót kinyitják.<br />
  ÁRA 1 ÉLETERŐ pont</p>
<br clear="all" />
<p>&nbsp;</p>
<p align="center">MEN<br />
  Ezt a varázslatot különösen veszélyes  helyzetekben alkalmazzuk, amikor azt szeretnénk megtudni, miképp és merre  tudunk elmenekülni. Ez a varázslat elirányít bennünket a megfelelő kijárathoz,  vagy ha a közelben lehetőség adódik valami védelemre, egyfajta - különös lelki  ráhatással arrafelé küld el.<br />
  ÁRA 2 ÉLETERŐ pont</p>
<p>&nbsp;</p>
<p align="center">DOK<br />
  E varázslat segítségével óhajunknak  megfelelően a birtokunkban lévő varázsitalok bárkit vagy bármilyen sérült  teremtményt képesek meggyógyítani, ha azok az italt megisszák. A varázsló  önmagán is alkalmazhatja ezt a varázsitalt - akkor kell varázsolni, miközben az  italt felhajtjuk, de az ital soha senkit nem fog a halottaiból feltámasztani.<br />
  ÁRA 1 ÉLETERŐ pont</p>
<p>&nbsp;</p>
<p align="center">ALV<br />
  Ezzel a varázslattal bármely teremtmény  mozgását, megszokott sebességét körülbelül hatszorosan tudjuk lelassítani.  Mivel az ilyen teremtmény szinte alvajáróvá válik, lehetőségünk nyílik rá, hogy  míg a varázslat hat, kitérjünk előle, vagy legyőzzük.<br />
  ÁRA 2 ÉLETERŐ pont</p>
<p>&nbsp;</p>
<p align="center">KIN<br />
  Ezzel a varázslattal különböző kincseket  tudunk teremteni: aranyat, ezüstérméket, drágaköveket és ékszereket, melyekkel  bizonyos teremtmények figyelmét elterelhetjük, azokat kifizethetjük, illetve  megvesztegethetjük. Az illúziókincs abban a pillanatban eltűnik, amint a  varázsló elhagyja a tett színhelyét.<br />
  ÁRA 2 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">VAR<br />
  Ezzel a varázslattal megvédhetjük magunkat a  legtöbb ellenséges varázslattal szemben. Gyorsan kell ilyenkor varázsolnunk,  még mielőtt a támadó varázslat megfoganna. Egyszerűen közömbösítjük az  ellenséges varázslatot, mely nem tud ránk hatni, és eltűnik. Ez a varázslat ennélfogva  igen hatásos védőfegyver, azonban tudni kell, hogy nem minden varázslattal  szemben működik.<br />
  ÁRA 2 ÉLETERŐ pont</p>
<p>&nbsp;</p>
<p align="center">POP<br />
  Nagyon hatásos kis varázslat ez, amelyhez  nagy összpontosító erőre van szükség, no meg apró kavicsokra. A bűvös kavicsok  azonnal robbannak, amint elhajítjuk őket. Bármit apró darabokra zúznak,  ráadásul iszonyúan nagyot robbannak.<br />
  ÁRA 1 ÉLETERŐ pont</p>
<p>&nbsp;</p>
<p align="center">ZUH<br />
  Ezt a varázslatot akkor alkalmazzuk, ha egy  verem fogságában vagyunk, vagy jókora magasságból zuhanunk le. A varázslat  segítségével testünk pehelykönnyűvé válik. Könnyedén, lágyan hullunk alá a  levegőben, és sértetlenül érünk földet.<br />
  ÁRA 2 ÉLETERŐ pont</p>
<p>&nbsp;</p>
<p align="center">ZAV<br />
  Ragyogó védővarázslat, melyet bármilyen ránk  támadó teremtmény ellen alkalmazhatunk. Hatására áldozatunk agya zavarossá  válik, átmenetileg beszámíthatatlan lesz. Mindazonáltal ezt a varázslatot nagy  körültekintéssel kell végeznünk, mert előfordulhat, hogy a megháborodott  teremtmény kiszámíthatatlan lépést tesz.<br />
  ÁRA 2 ÉLETERŐ pont</p>
<br clear="all" />
<p>&nbsp;</p>
<p align="center">KÖD<br />
  Ezt a varázslatot kizárólag ablak nélküli, bezárt  szobában alkalmazhatjuk. Amikor a varázslat hat, a szoba koromsötétté válik, és  a varázslón kívül senki semmit nem fog látni, még akkor sem, ha fáklyák vagy  gyertyák fénye világítaná is be a szobát. Minden teremtményt megvakít, aki csak  jelen van. Hatása időleges.<br />
  ÁRA 2 ÉLETERŐ pont</p>
<p>&nbsp;</p>
<p align="center">HOM<br />
  Ehhez a varázslathoz homokszemeket kell  szórnunk a földre (pl. egy adott teremtmény lába elé), melyek bűvös erőnktől  futóhomokká válnak. Bárki belelép, azt a futóhomok elnyeli.<br />
  ÁRA 1 ÉLETERŐ pont</p>
<p>&nbsp;</p>
<p align="center">BŰZ<br />
  Amikor ezt a varázslatot alkalmazzuk, a  körülöttünk lévő levegő iszonyatos bűzzel telik meg. Oly szörnyű ez a szag,  hogy bármely teremtmény, amely akár egy keveset is beszippant belőle, azonnal  hányni kezd. Ennélfogva bármilyen ellenség elgyengül a bűztől, még a varázsló  is, hacsak nincs az orrában orrdugó. A nagy orrlyukú teremtményekre hat igazán  nagy erővel.<br />
  ÁRA 1 ÉLETERŐ pont</p>
<p>&nbsp;</p>
<p align="center">TEL<br />
  Ehhez a varázslathoz egy kis Kerek Papi  Sapkát kell a fejünkön viselnünk. Ha ez van a fejünkön, bármilyen lény,  értelmes lény gondolatát kitalálhatjuk; megtudhatjuk, milyen erős, mi a  gyengéje, mit rejt a szomszédos szoba stb.<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">GAK<br />
  Ahhoz, hogy ezt a varázslatot alkalmazzuk,  szükségünk van egy Fekete Maszkra, melyet mindaddig az arcunkon kell viselnünk,  amíg varázsolunk. Közvetlenül alkalmazhatjuk az ellenfelünkkel szemben, akit a  látvány iszonyatos félelemmel tölt el. A bátor teremtmények kevésbé fognak begyulladni  tőle, mint a gyávák, hatására elönthet valakit a verejték, elvesztheti a fejét,  de az is előfordulhat, hogy a kiszemelt áldozat remegve, mint a kocsonya, a  sarokba rejtőzik.<br />
  ÁRA 1 ÉLETERŐ pont</p>
<p>&nbsp;</p>
<p align="center">DEM<br />
  Ezt a varázslatot csak harcban lehet  alkalmazni, és hatására az ellenfél oly mértékben demoralizálódik, hogy már nem  is akar győzni. Az ilyen demoralizált teremtményeket könnyebb legyőzni - bár a  győzelem még így sem teljesen biztos.<br />
  ÁRA 2 ÉLETERŐ pont</p>
<p>&nbsp;</p>
<p align="center">ANY<br />
  Ezt a varázslatot csak akkor alkalmazhatjuk,  ha egy Arany Ékszert viselünk. Ilyenkor a közelünkben tartózkodó bármely ember  vagy teremtmény azonnal vonzódni kezd hozzánk. Ez nem jelenti azt, hogy  ellenfeleink nem fognak küzdeni ellenünk, ha ez a feladatuk, de könnyebben lehet  majd információt kicsikarni belőlük, mint azt normális körülmények között tehetnénk.  Még arra is készek lesznek, hogy segítsék azt, aki valójában az ellenségük.<br />
  ÁRA 1 ÉLETERŐ pont</p>
<p>&nbsp;</p>
<p align="center">TÜK<br />
  Ennek a varázslatnak harc közben lehet igazán  hasznát venni. Egy Aranyhátú Tükör kell hozzá, melyet varázsláskor a teremtmény  elé kell<br />
</p>
<br clear="all" />
<p>&nbsp;</p>
<p>tartanunk. A tükör segítségével az ellenünk  harcoló teremtmény tökéletes tükörképét tudjuk odavarázsolni, és azt irányítva  az eredeti ellenfél elleni harcra késztetjük. Azonos harci tulajdonságokkal  rendelkezik mindkét teremtmény (az eredeti és a tükörbéli egyaránt), s csak a  szerencse fogja eldönteni küzdelmüket. Ha az eredeti teremtmény meghal, képmása  eltűnik. Akkor is eltűnik a képmás, ha a valóságos ellenfelet legyőzzük.<br />
  ÁRA 1 ÉLETERŐ pont</p>
<p>&nbsp;</p>
<p align="center">TÜV<br />
  Ehhez a varázslathoz a Tüzes Víz nevű italra  van szükség, amely megkétszerezi, sőt megháromszorozza az erőnket. Bár e víz  hatása csak időleges, mégis elegendő ahhoz, hogy egy csatát megvívjunk, vagy egyfajta  szupererőre szert tegyünk.<br />
  ÁRA 1 ÉLETERŐ pont</p>
<p>&nbsp;</p>
<p align="center">POR<br />
  Ehhez a varázslathoz különleges Kőporra van  szükség, melyet a kiszemelt teremtményre kell hintenünk. Az áldozat perceken belül  kővé válik. Előbb lelassulnak a mozdulatai, majd megmerevedik és elszürkül, a  teste pillanatok alatt szürke kőszoborrá merevedik.<br />
  ÁRA 1 ÉLETERŐ pont</p>
<p>&nbsp;</p>
<p align="center">SÁP<br />
  Ezt a varázslatot mindenki önmagán végezheti  el. Hatására a normális sebességünknél háromszor gyorsabban tudunk majd futni,  beszélni, gondolkodni vagy harcolni. Ez a varázslat azonban csak akkor hat, ha  előtte Sárga Port szippantunk be.<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">FÚJ<br />
  Ehhez a varázslathoz Viharkürtre van  szükségünk, amely disszonáns hangot ad, amikor egy meghatározott irányba tartva  belefújunk. Varázslatunk hatására hatalmas szélvihar tör ki a kürtből, amely  embernél nagyobb teremtményeket is képes felkapni, vagy egy polcról tárgyakat  lefújni stb.<br />
  ÁRA 1 ÉLETERŐ pont</p>
<p>&nbsp;</p>
<p align="center">FIX<br />
  Ez a varázslat, mely élőkre és élettelen  tárgyakra egyaránt alkalmazható, a varázslat tárgyát akár röptében is  mozdulatlanná teszi. A varázslathoz Tölgyfacsemete botra van szükség. Amit  ezzel a varázslattal megérintünk, megdermed, amíg a helyszínen vagyunk.<br />
  ÁRA 1 ÉLETERŐ pont</p>
<p>&nbsp;</p>
<p align="center">ALT<br />
  Ez a varázslat kizárólag élőlényekre hat.  Elálmosodnak és perceken belül elalszanak tőle. A varázslatot egy Rézinga  segítségével végezzük, melyet a kiszemelt teremtmény orra előtt lassan ide-oda  lengetve hipnotizáló hatást fejtünk ki.<br />
  ÁRA 1 ÉLETERŐ pont</p>
<p>&nbsp;</p>
<p align="center">REP<br />
  Ehhez a varázslathoz egy Ékszerberakásos  Medálra van szükségünk, melynek segítségével olyan magasra röpülhetünk fel a  levegőbe, amilyen magasra csak akarunk, és addig maradhatunk ott, ameddig  kedvünk tartja.<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">ELT<br />
  Ehhez a varázslathoz egy Gyöngygyűrűre van  szükségünk. Amíg ez a gyűrű az ujjunkon van, bármely értelmes lény számára  láthatatlanná válunk. Ez hatalmas előnyt jelent akár harcban, akár menekülés  közben. Azok a teremtmények, amelyeknek fülük van, hallani fogják, merre mozgunk  a szobában. A kevésbé értelmes lényeket csak részben tudjuk ezzel a  varázslattal becsapni, hisz ez egyfajta illúzióvarázslat.<br />
  ÁRA 1 ÉLETERŐ pont</p>
<p>&nbsp;</p>
<p align="center">NAP<br />
  Ehhez a varázslathoz egy sárga Napékszerre  van szükségünk, mely fényesen csillogni kezd, amikor varázsolunk. Mi  szabályozzuk, milyen erővel csillogjon: lehet igen fényes, ha a megtámadott  teremtményeket el akarjuk vakítani, vagy kevésbé fényes, ha fáklyához hasonló  erejével egy sötét szobában akarunk tájékozódni.<br />
  ÁRA 1 ÉLETERŐ pont</p>
<p>&nbsp;</p>
<p align="center">TIL<br />
  Ehhez a varázslathoz egy Csont Karperecre van  szükségünk. Amikor ezt a varázslatot alkalmazzuk, mindig valamilyen  meghatározott illúzióra kell gondolnunk (pl. a padló izzó parázzsá válik, mi  válunk Démonná stb.), s ez az illúzió valóságosnak tűnik majd kiszemelt  áldozatunk szemében. Ilyenkor elmenekülhetünk a helyszínről, vagy akár  csökkenthetjük a teremtmény ellenállását. Ez a varázslat a nem értelmes  lényekre nincs hatással. Ha olyasmit cselekszünk, aminek következtében az  illúzió megtörik (pl. egérré változunk és olyasvalakivel bocsátkozunk harcba,  akinek kardja van), a varázslat hatása azonnal megszűnik.<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">TÉR<br />
  Ehhez a varázslathoz egy Zöld hajú Parókára  van szükségünk, amelynek a segítségével megértjük mindazokat a teremtményeket,  akik nem emberi nyelven beszélnek. (Pl. Goblinokat, Orkokat stb.)<br />
  ÁRA 1 ÉLETERŐ pont</p>
<p>&nbsp;</p>
<p align="center">ÁTÉ<br />
  Ennek a varázslatnak a segítségével a legtöbb  állat beszédét megértjük. Kizárólag a Zöld hajú Parókával működik.<br />
  ÁRA 1 ÉLETERŐ pont</p>
<p>&nbsp;</p>
<p align="center">FÉM<br />
  Közelharcban igen nagy segítségünkre lehet ez  a varázslat, de csak akkor, ha az ujjunkon van a Zöld Fémgyűrű, melynek  alapanyagát a Craggen Sziklából bányászták. E varázslat segítségével rövid időn  belül eltűnhetünk, majd ismét megjelenhetünk. Bizonyos puha tárgyakon is  átjuthatunk, például fán és agyagon, de sziklán, fémen vagy ehhez hasonlón már  nem. Nem túl megbízható varázslat, és gyakran végzetes hatása van.<br />
  ÁRA 1 ÉLETERŐ pont</p>
<p>&nbsp;</p>
<p align="center">TÁV<br />
  Ehhez a varázslathoz egy Kristálygömbre van  szükségünk. A kezünkben tartva, erősen koncentrálva varázsolunk. Kevéssé tudjuk  befolyásolni azt, amit látunk, de fontos tudnunk, mit hoz a legközelebbi jövő.<br />
  ÁRA 1 ÉLETERŐ pont</p>
<p>&nbsp;</p>
<br clear="all" />
<p align="center">&nbsp;</p>
<p align="center">FEL<br />
  Ha ezt a varázslatot halott embereken vagy  primitív (kétkarú, kétlábú, kétfejű stb.) lényeken alkalmazzuk oly módon, hogy  szenteltvízzel hintjük be a testüket, a lények feltámadnak, újra életre kelnek.  A feltámasztás kissé munkaigényes, a testek nem pattannak fel csak úgy  egyszerűen, és az egykori holttesteket ismét meg lehet ölni. Bár az ilyen  varázslattal feltámasztott lény egy ideig még kába és agya tompa, mégis  válaszolhat néhány kérdésünkre.<br />
  ÁRA 1 ÉLETERŐ pont</p>
<p>&nbsp;</p>
<p align="center">ZED<br />
  A legtöbb átlagos képességű szellemidézőnek  eszébe sem jut, hogy ezt a varázslatot alkalmazza, hisz ehhez igen nagyfokú  szellemi erőfeszítésre van szükség. Valójában a történelem folyamán csak  egyszer alkalmazta ezt a varázslatot a nagy hatalmú throbeni Szellemidéző  mágus, de őt azóta nem látták, így a varázslat eredménye nem ismert. A  későbbiek során megtalálták ugyan a Szellemidéző mágus feljegyzéseit, de  azokból csak bizonyos feltevésekre lehet következtetni e varázslattal kapcsolatban.  Elég, ha annyit mondunk, hogy valószínűleg ez a legfélelmetesebb varázslat,  amit a mágikus tudomány ismer - de pontos hatását egyetlen varázsló sem ismeri.<br />
  ÁRA 7 ÉLETERŐ pont</p>
<br clear="all" />
<p align="center">&nbsp;</p>
<p align="center"><strong>A Királyok Koronájának legendája</strong><strong> </strong></p>
<p align="center">&nbsp;</p>
<p>Sok-sok évszázaddal ezelőtt, a Sötétség  Korszakában, amikor a világnak szinte egyetlen pontját sem fedezték még fel,  apró civilizációs fészkek léteztek csupán, melyeknek saját kultúrájuk és fajuk  volt. Az egyik ilyen régió Kakhabad volt, egy sötét vidék a világ végén.<br />
  Bár számos hadvezér megkísérelte, Kakhabadot  soha senkinek nem sikerült kormányoznia. A Zanzunu Csúcsokon túli civilizáltabb  területekről elűzött gonosz teremtmények tömkelege szivárgott be fokozatosan  Kakhabadba, és ez a vidék csakhamar elnyerte a Világvégi Féregverem elnevezést.<br />
  Amikor Chalanna, Femphrey nagy reformere  megtalálta a Királyok Koronáját, a már felfedezett többi világrésen rend és  civilizáció lett úrrá. A Korona segítségével Chalanna lett e keleti földrész  legnagyobb birodalmának uralkodója. Ennek a Varázskoronának misztikus hatalma  volt, birtokosát természetfölötti kormányzói és igazságtevői hatalommal ruházta  föl. Chalanna azonban nem hódítani akart, hanem Femphreyvel szövetséges, békés  városállamokat kívánt létrehozni. Ezért aztán mesés Koronáját bölcsen a  szomszédos királyságok uralkodóinak adta át sorban, és annak segítségével ezek  a földek is egytől egyig felvirágoztak.<br />
  Fontos tervet dolgozott ki. Minden uralkodó  négy évre kapja meg a Királyok Koronáját, ezalatt rendet teremt országában, és  csatlakozik Femphrey szövetségeseinek egyre nagyobb táborához. A Korona segítségével  eddig Vaskövesd, Lendleland, Gallantaria és Brice királyságai virágoztak fel,  szinte egyik pillanatról a másikra. Ismeretlen jelenség volt e vidékeken a  háborúk minden fajtája.<br />
  Így került a Korona színpompás ceremónia  közepette Analand királyának kezébe, és ettől a naptól kezdve Analand óriási  fejlődének indult. Senki sem tudta, miként képes a Királyok Koronája ily  magasra emelni egy nemzetet. Némelyek ezt isteni erőknek tulajdonították, mások  az ész erejét emlegették. Egy dolog azonban nem volt kétséges: az eredmény.  Minden jól ment Analandban, mígnem leszállt a Fekete Hold éjszakája.<br />
  Elsőnek a király vette észre, hogy a Korona  eltűnt. Azon a csillagtalan éjszakán a Koronát Xameni Madáremberek ragadták  fel, és Kakhabad<br />
</p>
<br clear="all" />
<p>zord, törvényt nem ismerő vidékein át Mampang  felé röpítették. Baklandból jött a hír, hogy a Koronát Mampang fővarázslójának  vitték el, aki arra vágyott, hogy ő lehessen Kakhabad uralkodója. Bár Kakhabad  veszélyes vidék volt, ez a hír egymagában sokkal nagyobb veszélyt jelentett a  környező királyságokra. Kakhabadban nem léteztek törvények, hadsereg sem volt,  az országot belső bajai, viszályai teljesen lefoglalták. A Királyok Koronájának  segítségével Kakhabad a Femphreyi Szövetség valamennyi tagjának veszedelmes  ellenségévé válhatott volna.<br />
  A Királyok Koronájának eltűnése után Analand  elvesztette mindazokat a javakat és jótéteményeket, melyeket a Korona  biztosított neki a két év alatt. A jog, a rend és az erkölcs hanyatlásnak  indult. A királyban egyre inkább megrendült népe bizalma. A szomszédos  területekről kíváncsian lesték, mi történik a határaikon túli vidékkel. Még  olyan hangok is hallatszottak, hogy támadják meg Analandot.<br />
  Már csak egyetlenegy remény maradt. Valakinek  el kell mennie Mampangba, és vissza kell szereznie a Királyok Koronáját, mivel  a hadsereg soha nem lesz képes e feladat teljesítésére. Csak akkor szűnik meg  az Analandot sújtó átok, ha ez az illető épségben visszatér a Koronával. Önként  jelentkeztél erre a feladatra, küldetésed világos. El kell jutnod Kakhabadba,  Mampang erődjébe, és meg kell találnod a Koronát!</p>
<p align="center">És MOST Lapozz az 1-re!</p>
<p align="center"><img src="ht1-intro_clip_image021.jpg" alt="" width="137" height="135" /></p>
<br clear="all" />
<p align="center"><img src="ht1-intro_clip_image023.jpg" alt="" width="356" height="548" /></p>
<br clear="all" />
<p align="center"><img src="ht1-intro_clip_image025.jpg" alt="" width="357" height="548" /></p>
<br clear="all" />
<p align="center"><img src="ht1-intro_clip_image027.jpg" alt="" width="342" height="548" /></p>
<br clear="all" />
