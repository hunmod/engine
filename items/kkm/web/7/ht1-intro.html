<p align="center"><img src="ht1-intro_clip_image002.jpg" alt="" width="302" height="512" /></p>
<br clear="all" />
<br clear="all" />
<p align="center">A mű eredeti címe:<br />
  <em>Sword of the Samurai</em></p>
<p align="center"><em>Alan  Langford illusztrációival</em></p>
<p align="center">Fordította:<br />
  <em>Varsányi  Mária</em></p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">Concept copyright © Steve Jackson<br />
  and lan Livingstone, 1986<br />
  Text copyright © Mark Smith<br />
  and Jamie Thompson, 1986<br />
  Illustration copyright © Alan Langford, 1986<br />
  Cover illustration Peter Andrew Jones copyright ©<br />
  Solar Wind Ltd.<br />
  Ali rights reserved<br />
  Hungarian translation © Varsányi Mária, 1991</p>
<br clear="all" />
<p>&nbsp;</p>
<p>&nbsp;</p>
<p>&nbsp;</p>
<p>Ennek a könyvnek te vagy a hőse. Te vívsz meg  a kocka segítségével az óriásokkal és a szörnyekkel, magad döntesz, hogy merre  haladj tovább, kivel barátkozz és kivel csatázz. Nem pusztán az író fantáziája  irányítja a történetet, hanem a te bátorságod, kíváncsiságod, leleményességed,  kalandvágyad és józan eszed.<br />
  Játék és regény egyszerre, amit a kezedben tartasz.  Kalandos vállalkozás, amelybe bele is lehet bukni, de ha jól döntesz, sikerrel  jársz.<br />
  Így hát ezt a könyvet ne úgy olvasd, ahogy  egyébként olvasni szoktál. Mint látod, itt még az oldalak sincsenek megszámozva  a bevezető után, hanem a hosszabb-rövidebb bekezdések viselnek számokat egytől  négyszázig. Ezek között előre-hátra lapozva haladsz előre a történetben a saját  igényeid szerint. Ha kardot rántasz az ellenségre, máshová lapozol, mintha  elbújnál előle.<br />
  Barbár harcosok, varázslók, szörnyetegek,  törpék népesítik be ezt a fantasztikus világot. Mi kell ahhoz, hogy ne bukj el  közöttük? Csak az, ami a mindennapi élethez is: ügyesség, jártasság, ötletesség:  az, hogy felkészülten várd a nehézségeket.<br />
  És Szerencse, amely nélkül az előző három  talán mit sem ér, de ha csak erre számítasz, biztosan cserbenhagy.<br />
  Hogy mit jelent az ÜGYESSÉG, ÉLETERŐ és SZERENCSE  ebben a könyvben, megtudod a következőkből. Ha netán nem lenne teljesen világos  a dolog, ne törődj vele. Bátran előre! Vágj neki az olvasásnak, menet közben  minden a helyére kerül! De ha elfelejtenéd, hogyan kell jól megvívni egy  csatát, hogyan menekülhetsz, hogyan gyógyíthatod magad a játék szabályai  szerint, nyugodtan visszalapozhatsz.</p>
<p>&nbsp;</p>
<br clear="all" />
<p>&nbsp;</p>
<p align="center"><strong>Játékszabály</strong></p>
<p>Mielőtt belevágnál ebbe a kalandba, fel kell  mérned, mennyire vagy erős, illetve gyenge. Van kardod és pajzsod az útra, meg  egy hátizsákod étellel, itallal. Szamuráj vagy, aki mindig készen áll, hogy  hősies küldetésekben vegyen részt.<br />
  Dobókockával döntsd el kezdő ÜGYESSÉG és  ÉLETERŐ pontjaidat, hogy megtudd, milyen hatékonyak voltak előkészületeid. A  16. oldalon találod a Kalandlapot, amelyre feljegyezheted kalandod részleteit.  Ugyanitt jelölheted ÜGYESSÉG és ÉLETERŐ pontjaidat is.<br />
  Jól teszed, ha ceruzával írod a pontokat a  Kalandlapra, vagy fénymásolatot készíttetsz erről az oldalról, hogy újabb  játékra is felhasználhasd.</p>
<p>&nbsp;</p>
<p align="center">ÜGYESSÉG, ÉLETERŐ ÉS  SZERENCSE</p>
<p>Dobj az egyik kockával. Adj 6-ot a dobott  számhoz, és az összeget írd be a Kalandlap ÜGYESSÉG négyzetébe.<br />
  Dobj mindkét kockával, és az eredményhez  adjál 12-t, a kapott számot írd be az ÉLETERŐ négyzetbe.<br />
  Van egy SZERENCSE rovat is. Ehhez egy kockával  dobj, és 6-ot adj az eredményhez, majd az összeget írd be 8 SZERENCSE  négyzetbe.<br />
  Különböző okok miatt, melyeket majd  részletesen elmagyarázunk, ÜGYESSÉG, ÉLETERŐ és SZERENCSE pontjaid a kalandok  során folyamatosan változnak. Pontosan kell vezetned őket, ezért azt tanácsoljuk,  hogy kis betűkkel írj a négyzetekbe, vagy tarts kéznél radírt. De soha ne  töröld ki a kezdő pontjaidat, mert szerezhetsz ugyan további ÜGYESSÉG, ÉLETERŐ és  SZERENCSE pontokat, de összegük soha nem lépheti túl a kezdeti értéket.<br />
  ÜGYESSÉG pontjaid kardvívótudásodat és általános  harckészségedet mutatják. Nem árt minél több ilyen pontra szert tenni. Az  ÉLETERŐ pontok jelzik kondíciódat, az akaraterődet, hogy túlélj egy-egy  helyzetet, továbbá eltökéltségedet és állóképességedet; minél magasabb az  ÉLETERŐ pontszám, annál hosszabb ideig maradhatsz életben. A SZERENCSE pontok  mutatják, mennyire vagy szerencsés ember.<br />
  A szerencse és a varázslat az úr abban a  fantasztikus birodalomban, amelybe most behatolsz.</p>
<p align="center"><img src="ht1-intro_clip_image003.jpg" alt="" width="179" height="212" /></p>
<br clear="all" />
<p align="center">A CSATA</p>
<p>Sűrűn találsz majd olyan oldalakat, ahol azt  az utasítást kapod, hogy küzdj meg valamilyen ellenféllel. A csata menete a  következő:<br />
  Először jegyezd fel ellenfeled ÜGYESSÉGÉT és  ÉLETEREJÉT a Kalandlap első üres, ELLENFÉLLEL VÍVOTT HARC feliratot viselő  rovatába. Ellenfeled pontszámait alkalommal megadja a könyv, amikor összecsapsz  valamelyikükkel.</p>
<p align="center"><em>A harc  menete</em></p>
<ol>
  <li>Dobj  két dobókockával ellenfeled nevében. A kapott számot add az ő ÜGYESSÉG pontjaihoz.  Az összeg az Ő TÁMADÓEREJE.</li>
  <li>Dobj  két kockával a magad nevében, és add az eredményt saját jelenlegi ÜGYESSÉG pontjaidhoz.  Ez a te TÁMADÓERŐD.</li>
  <li>Ha  a te TÁMADÓERŐD nagyobb, mint ellenfeledé, megsebezheted. Menj tovább a 4. lépésre.  Ha ellenfeled TÁMADÓEREJE nagyobb, ő sebzett meg téged, tehát haladj az 5.  lépésre. Ha a két TÁMADÓERŐ egyforma, kivédtétek egymás csapását, és a következő  Fordulót az 1. lépéstől elölről kezdheted.</li>
  <li>Megsebezted  az ellenfeledet, ezért vonj le 2 pontot az ÉLETEREJÉBŐL. Felhasználhatod a SZERENCSÉDET  is, hogy további sebeket ejts rajta (lásd később).</li>
  <li>Ellenfeled  sebzett meg téged, ezért vonj le 2 pontot saját ÉLETERŐDBŐL. De ilyenkor is  lehet SZERENCSÉD (lásd később).</li>
  <li>Ellenőrizd  ellenfeled ÉLETERŐ pontjait vagy a saját pontjaidat és a SZERENCSE pontokat is,  ha a SZERENCSÉHEZ folyamodtál (lásd később).</li>
  <li>Kezdd  el a következő Fordulót: ismételd meg a lépéseket 1-6-ig. Addig játszhatsz,  amíg a te ÉLETERŐ pontjaid vagy ellenfeledéi el nem fogynak (halál).</li>
</ol>
<p>&nbsp;</p>
<p align="center">CSATA EGYNÉL TÖBB  ELLENFÉLLEL</p>
<p>Előfordul majd néha, hogy egynél több személy  vagy teremtmény támad rád. Ilyenkor minden egyes Fordulóban külön-külön  küzdenek meg veled, de neked kell választanod, melyikükkel csapsz össze  először. Kiválasztott ellenfeledet a szokásos módon támadd meg. A másikkal  szemben viszont dobókockával kell eldöntened TÁMADÓERŐD nagyságát, ugyancsak az  ismert módon, de még akkor sem ejtesz rajta sebet, ha a te TÁMADÓERŐD a  nagyobb. Úgy tekinted, mintha csak kivédted volna az ő támadását. Mindazonáltal,  ha a te TÁMADÓERŐD az övénél alacsonyabb pontszámú, akkor ugyancsak a szokott  módon te sebesülsz meg.</p>
<p>&nbsp;</p>
<p align="center">SZERENCSE</p>
<p>Kalandjaid során, akár csatában, akár olyan  helyzetekben, amikor á SZERENCSE dönthet sorsod felől (az erre vonatkozó  utasítást az adott fejezetpontok alatt megkapod), a SZERENCSÉDRE is számíthatsz,  hogy az események kimenetele számodra kedvező legyen. De vigyázz! A SZERENCSÉRE  számítani kockázatos, és ha balszerencsés vagy, az eredmény végzetes lehet.</p>
<br clear="all" />
<p>SZERENCSÉDET a következő módon teheted  próbára. Dobj mindkét kockával. Ha a kapott szám nem nagyobb, mint a jelenlegi  SZERENCSE pontszámod, az eredmény kedvező. Ha magasabb számot dobsz, mint  jelenlegi SZERENCSE pontszámod, balszerencséd volt, és vállald a következményeit.<br />
  Úgy hívjuk ezt, hogy &bdquo;Tedd próbára a SZERENCSÉDET!&rdquo;  Minden alkalommal, amikor próbára teszed a SZERENCSÉDET, 1 pontot le kell vonnod  SZERENCSE pontszámodból. Így hamar rájössz, hogy a SZERENCSÉRE hagyatkozni kockázatos.</p>
<p>&nbsp;</p>
<p align="center"><em>A  SZERENCSE használata csatában</em></p>
<p>A könyv bizonyos oldalain felszólítunk, hogy  Tedd próbára SZERENCSÉDET!, és közöljük, hogy SZERENCSÉD volt-e vagy sem. A  csatákban viszont mindig te döntesz, hogy a SZERENCSÉD segítségével  megpróbálsz-e komolyabb sebet ejteni azon az ellenfeleden, akit éppen megsebeztél,  vagy csökkenteni próbálod-e annak a sebnek a hatását, amelyet ellenfeledtől  elszenvedtél.<br />
  Ha megsebezted ellenfeledet, a fent leírt  módon Tedd próbára a SZERENCSÉDET! Ha szerencsés vagy, komoly sebet ejtettél  rajta, és 2 külön pontot levonhatsz ellenfeled ÉLETEREJÉBŐL. Azonban ha nincs  SZERENCSÉD, vagy a seb puszta karcolás, az 1 pontot vissza kell adnod ellenfeled  ÉLETERŐ pontjaihoz. (Tehát: a szabályos 2 pont levonás helyett most csak 1  pontot vonhatsz le tőle.)<br />
  Ha ellenfeled sebzett meg téged, azért Tedd  próbára a SZERENCSÉDET!, hogy enyhítsd a sebet. Ha SZERENCSÉD van, sikerült  elkerülnöd a teljes csapást. 1 pontot visszaadsz magadnak (2 pontos kár helyett  csak 1 pontos kár keletkezett az ÉLETERŐDBEN). Ha nem voltál szerencsés, komolyabb  találat ért, plusz 1 ÉLETERŐ pontot vonj le magadtól.<br />
  Ne feledd, hogy minden alkalommal le kell  vonnod 1 pontot adott SZERENCSE pontszámodból, ahányszor Próbára teszed a SZERENCSÉDET!</p>
<p>&nbsp;</p>
<p align="center">AZ ÜGYESSÉG, ÉLETERŐ<br />
  ÉS SZERENCSE  VISSZAÁLLÍTÁSA<br />
  A KEZDETI ÉRTÉKRE</p>
<p align="center">ÜGYESSÉG</p>
<p>Ügyesség pontjaid nem sokat fognak változni kalandjaid  során. Helyenként, egy-egy oldalon olyan utasítást találsz, hogy növeld vagy  csökkentsd ÜGYESSÉG pontjaid számát.</p>
<p>&nbsp;</p>
<p align="center">ÉLETERŐ és ÉLELMISZER</p>
<p>ÉLETERŐ pontjaid sokszor fognak változni kalandjaid  során, miközben harcolsz és lelkesítő feladatokat vállalsz. Ahogy célodhoz  közeledsz, ÉLETERŐ pontjaid száma veszélyesen csökkenhet, és a csaták különösen  kockázatossá válnak, ezért tégy óvatos!<br />
  Hátizsákodban tíz étkezésre elegendő  élelmiszer van. Bármikor megállhatsz pihenni és enni, kivéve, ha harcolsz. Erre  külön utasítást a könyvben nem kapsz, tőled függ, hogyan döntesz. Minden étkezés  4 ponttal növeli ÉLETERŐ pontjaidat, és 1 ponttal csökkenti Élelmiszer-tartalékodat.  A Kalandlapon külön Élelmiszerkészlet-rovat van, hogy feljegyezd, mennyit fogyasztottál.  Ne feledd, hogy hosszú utat kell megtenned, ezért bölcsen használd fel  Élelmiszerkészletedet!</p>
<p>&nbsp;</p>
<p align="center">SZERENCSE</p>
<p>SZERENCSE pontjaidhoz továbbiakat szerezhetsz  kalandjaid során, ha kivételesen SZERENCSÉS vagy. Ennek részleteit megtalálod a  könyvben. Ne feledd, hogy az ÜGYESSÉGHEZ és az ÉLETERŐHÖZ hasonlóan SZERENCSE pontjaid  sem léphetik túl kezdeti értéküket, kivéve, ha egy-egy oldalon ezt az utasítást  kapod.</p>
<p>&nbsp;</p>
<p align="center">KÜLÖNLEGES SZABÁLYOK</p>
<p>Te mint szamuráj, nemcsak a kardforgatáshoz  érthetsz, hanem egyéb harci tudományokhoz is. Attól függően, hogy az alábbiak  közül melyiket választod, a szöveg jelzi, hogy mikor használhatod valamelyik  különleges tudományodat, avagy az más módon fogja befolyásolni a küzdelmet. Válassz  ki egy harci tudományt az alábbi listáról.</p>
<p align="center">KJUDZSUTSZU<br />
  (ÍJÁSZAT)<br />
  Ha ezt választod, induláskor az általános  felszerelés mellé egy szamurájíjat és egy tucat nyílvesszőt is kapsz: három  fűzlevelű vesszőt (ezeknek a nyílvesszőknek a hegye fűzfalevél alakú: 2 ÉLETERŐ  pontot sebeznek), három bélfürkészt (3 ÉLETERŐ pont sebzés), három páncéltörőt  (2 ÉLETERŐ pont sebzés, de csak bizonyos ellenfelekkel szemben hatásos) és három  süvítő gömb nyílvesszőt (1 ÉLETERŐ pont sebzés, de röptében félelmetes hangot  ad). Jegyezd fel a Kalandlapodra, hogy hány és milyen fajta nyílvessződ van! Ha  kilősz egy vesszőt, ne felejtsd el kihúzni a listáról! Ha szerencsés vagy,  esetleg újra felhasználhatsz egy ellőtt nyilat vagy találhatsz másikat. Ha  nyilazni akarsz, dobj két kockával. Ha a dobott összeg kisebb vagy ugyanannyi,  mint az ÜGYESSÉGED, eltaláltad az ellenfeled, különben a nyíl célt tévesztett.  A szöveg külön figyelmeztet majd, ha a páncéltörőt vagy a süvítő gömbvesszőt  kell használnod.</p>
<p>&nbsp;</p>
<p align="center">DZSADZSUTSZU<br />
  (A KARDRÁNTÁS  MŰVÉSZETE)</p>
<p>Ennek a harci tudománynak a művelői egyetlen  villámgyors mozdulattal rántják elő a kardjukat, és még ugyanazzal a  lendülettel le is sújtanak ellenfelükre. Ez azt jelenti, hogy a harc első  körében megvágod az ellenfeledet, 8 ÉLETERŐ pontot sebezve rajta, akármilyen is  az ÜGYESSÉGE.</p>
<p align="center"><img src="ht1-intro_clip_image004.jpg" alt="" width="229" height="115" /></p>
<br clear="all" />
<p align="center">KARUMIDZSUTSZU<br />
  (UGRÁSOK HARC KÖZBEN)<br />
  Ha ennek vagy mestere, fantasztikus ugrásokat  és akrobatikus mutatványokat vagy képes véghezvinni. A szöveg külön jelzi, hogy  hol használhatod ezt tudományodat.</p>
<p>&nbsp;</p>
<p align="center">NI-TO-KENDZSUTSZU<br />
  (HARC KÉT KARDDAL)<br />
  Ja ezt sajátítottad el, egyszerre tudsz bánni  a wakizaval (rövid kard) és a katanával (hosszú kard). Minden szamurájnak van  persze wakizasija és katanája, de nem mind tudja azokat egyszerre használni a  küzdelemben. Ha két karddal támadsz egy ellenfélre, és 9-et vagy annál többet  dobsz, még egyszer támadhatsz, mielőtt ellenfeled visszatámadhatna. (Ez nem  jelenti azt, hogy ha másodjára is 9-nél többet dobsz, harmadszor is támadhatsz!)</p>
<p>&nbsp;</p>
<p align="center">BECSÜLETPONTOK<br />
  Mint Hachiman Sógunjának szamuráját, a Giri  (kötelességtudat) és a Becsület vezérel. Kalandod elején 3 Becsület pontot  kapsz. Egyes tettek becsületedre szolgálnak, növelik a pontszámodat, más,  becstelen tettek pedig csökkentik. Ha Becsület pontod valaha is nullára csökken,  lapozz a 99-re, bármit tettél is éppen. Ezenkívül a Becsületed néha  meghatározza, mit tehetsz meg bizonyos helyzetekben.</p>
<br clear="all" />
<p align="center"><img src="ht1-intro_clip_image006.jpg" alt="" width="302" height="502" /></p>
<br clear="all" />
<p align="center"><img src="ht1-intro_clip_image008.jpg" alt="" width="302" height="519" /></p>
<br clear="all" />
<p align="center">&nbsp;</p>
<p align="center"><strong>Háttértörténet</strong></p>
<p align="center">&nbsp;</p>
<p align="center">&nbsp;</p>
<p>A Titánnak három nagyobb kontinense van -  Allansia, Khakabad és Khul, a Sötét Kontinens. Khul keleti szélén fekszik a  Hachiman fennsík, melynek egyik oldalát a tenger habjai nyaldossák, az összes  többit magas hegyek övezik és zárják el a kontinens más részeitől.<br />
  Hachiman fővárosa Konichi, melynek uralkodója  Kihei Hasekawa, a Sógun. Te egy ifjú Szamuráj vagy, a Sógun egyik bajnoka, akit  sokan Kenseinek avagy a &bdquo;Kard Szentjé&rdquo;-nek neveznek. Nagy gonddal tanulmányoztad  a Bushidót, a Harcosok tudományát, és a Kendzsutszunak, vagyis a Kardforgatás  tudományának a mestere vagy.<br />
  Egy szép napon a Sógun magához rendel, és  szörnyű történetet mesél el neked:<br />
  &bdquo;Hachimant rettenetes veszély fenyegeti. Már  nem vagyok ura a helyzetnek - néhány nagyúr ki akar törni és birtokát  függetlennek akarja nyilvánítani: mások ezt már meg is tették összeesküdtek ellenem.  Földünkön szabadon garázdálkodnak a banditák, és barbár hordák hatolnak be  határainkon, mert tudják, hogy Hachiman ereje meggyengült. S mindez azért van  így, mert valaki elrabolta a Dai Katanát, a Daloló Halál nevű nagy erejű  kardomat.<br />
  A Daloló Halál csodálatos kard, melyről az a  hír járja, hogy hatalmas erővel ruházza fel tulajdonosát, és ez a kard nem más,  mint Hachiman lelke. Aki a Daloló Halált a kezében tartja - folytatja a Sógun -‚  és rájön e kard titkára, az lesz Hachiman uralkodója! Sok nagyúr most azt  mondja, nincs jogom itt tovább uralkodni, egyesek meg akarják kaparintani e  kardot, mások pedig máris annak esküdtek hűséget, akinél most e kard van. Ennél  az egyénnél senki sem lehet rosszabb: ez nem más, mint Ikiru, az Árnyak Ura,  egy lelketlen kutya, aki Onikaruban, a Démonok Vermében lévő fellegvárában  rejtőzik. Most, hogy nála van a kard, a Bakemono-Shék és a Shikomék az ő  zászlaja alá sereglettek, Ikiru felszólította a Shurákat, a verem harcos  szeleit, hogy legyenek a segítségére. Ha majd rájön a kard titkára, rövidesen  lerohanja gyönyörű, virágzó földjeinket.<br />
  Benned megvan a szenki, vagyis a harci  szellem, és ezért megbízlak egy nemes feladattal. Menj, bajnokom, Onikaruba,  öld meg Ikirut, és hozd el nekem a Daloló Halált. Nem lesz könnyű dolgod.  Ahhoz, hogy megöld Ikirut, fel kell fedned a Daloló Halál titkát. Én ezt a  titkot nem árulhatom el neked, mivel írva vagyon hogy az, aki e titkot  feltárja, a poklok mélyére kerül, és a Daloló Halál örökre eltűnik az emberek  földjéről. A rejtélyt magadnak kell megoldanod. Imádkozni fogok majd a Mennyek  Kamijához, hogy sikerrel járj. Kísérjen utadon Hotei, a szerencse istene. Fogd  a Sógun Pecsétjét, ez majd segít átjutnod azokon a vidékeken, amelyek lakói még  hűségesek hozzám.&rdquo; Lapozz az 1-re.</p>
<br clear="all" />
<p align="center"><img src="ht1-intro_clip_image010.jpg" alt="" width="302" height="399" /></p>
