<p align="center"><img src="ht1-intro_clip_image002.jpg" alt="" width="302" height="477" /></p>
<br clear="all" />
<br clear="all" />
<p align="center">Steve Jackson and lan  Livingstone<br />
  <em>Seas of  Blood</em></p>
<p align="center">Concept copyright ©  Steve Jackson<br />
  and lan Livingstone,  1985<br />
  Text copyright ©  Andrew Chapman, 1985<br />
  Illustrations  copyright © Bob Harvey, 1985<br />
  All rights reserved</p>
<p align="center">Fordította<br />
  <em>Varsányi  Mária</em></p>
<p align="center"><em>Bob  Harvey illusztrációival</em></p>
<p>&nbsp;</p>
<p align="center">© Steve Jackson and  lan Livingstone, 1985<br />
© Hungarian  transiation Varsányi Mária, 1990</p>
<br clear="all" />
<p align="center">&nbsp;</p>
<p align="center"><strong>Előszó</strong></p>
<p>&nbsp;</p>
<p>A Kísértet nevű kalózhajó kapitánya vagy.  Tapasztalt gyilkos bandáddal végig kell tarolnod a Beltenger partvidékét, hogy  legnagyobb riválisoddal, Abdullal, a Mészárossal folytatott versenyedben  elegendő aranyat és foglyot ejthess. Mindketten esküdt ellenségei vagytok a  civilizált világnak, és úgy tartanak számon benneteket mint a legnagyobb  kalózkapitányokat.<br />
  Most mégis versenyezned kell vele, hogy  kiderüljön, melyikőtök a legnagyobb kalóz.<br />
  Mielőtt útra kelnél, meg kell győződnöd róla,  hogy milyen erős vagy te magad és milyen kitartó hajód legénysége. Ehhez csak  két dobókockára, egy ceruzára és egy radírra van szükséged, no meg a  Kalandlapra, melyet a könyv 14. oldalán találsz majd meg. Előfordulhat, hogy  egyetlen nekifutásra nem te fogsz győztesként kikerülni a versenyből, ezért  ajánlatos a Kalandlapról fénymásolatokat készíteni az újabb kísérletekhez.</p>
<p align="center"><img src="ht1-intro_clip_image004.jpg" alt="" width="120" height="128" /></p>
<br clear="all" />
<br clear="all" />
<p align="center">&nbsp;</p>
<p align="center"><strong>Hajód  legénységének</strong><br />
  <strong>jellemzői</strong></p>
<p>Dobi egy kockával. Adj 6-ot a kapott számhoz.  Az összeget írd be a Kalandlapra, a LEGÉNYSÉG ÜTÉSEI rovatba. Erre az értékre  akkor lesz majd szükséged, ha például tengeri csatában veszel majd részt  legénységeddel együtt.<br />
  Dobj két kockával. Adj 6-ot a kapott  szánihoz. Ezt az összeget írd be a Kalandlap a LEGÉNYSÉG EREJE rovatába. Ez az  összeg jelzi, hogy hány főből álló legénység van a Kísértet fedélzetén, és azt,  hogy milyen hatékonyan hajózol. A LEGÉNYSÉG EREJE pontszámai csökkenni fognak,  ha tengeri csatákban veszel majd részt legénységeddel együtt. Bizonyos  akciókban viszont visszaszerezheted az elvesztett LEGÉNYSÉG EREJE pontokat, de  azok soha nem haladhatják meg a Kezdeti értéket. Abban az esetben, ha a  LEGÉNYSÉG EREJE pontjaid nullára csökkennek, legénységeddel együtt  megsemmisülsz.</p>
<p align="center"><strong>Saját  képességeid jellemzői</strong></p>
<p>Hogy milyen a harckészséged, mennyire tudsz  ellenállni a csapásoknak és elmenekülni kellemetlen helyzetekből, azt ÜGYESSÉG,  ÉLETERŐ és SZERENCSE pontjaid fogják meghatározni. Kalandlapodon megtalálod  majd ezeket a rovatokat. Az említett pontokat a következőképp állapíthatod meg:<br />
  Dobj egy kockával. A kapott számhoz adj hozzá<br />
  6-ot. Ez az összeg lesz ÜGYESSÉG pontjaidnak a száma.</p>
<br clear="all" />
<p>Dobj két kockával. A kapott számhoz adj hozzá<br />
  12-t. Ez az összeg lesz ÉLETERŐ pontjaidnak a száma. Ha ÉLETERŐ pontjaid a  nullára csökkennek, véged van.<br />
  Dobj egy kockával. A kapott számhoz adj hozzá  6-ot. Ez az összeg lesz SZERENCSE pontjaidnak a száma.</p>
<p align="center"><strong>A  Szerencse használata</strong></p>
<p>Gyakran kapsz majd olyan utasítást, hogy Tedd  próbára a SZERENCSÉDET. Ilyenkor dobj két kockával. Ha a kapott összeg  ugyanannyi vagy kevesebb, mint SZERENCSE pontjaidnak a száma, SZERENCSÉD volt.  Ha a kapott összeg magasabb, mint SZERENCSE pontjaidnak a száma, nem volt  SZERENCSÉD. Ha Próbára teszed a SZERENCSÉDET, minden alkalommal vonj le  magadtól 1 SZERENCSE pontot. Így minél gyakrabban fordulsz a SZERENCSÉHEZ,  annál nagyobb kockázatot vállalsz. SZERENCSE pontjaidat bizonyos esetekben  növelheted is, de azok értéke sohasem haladhatja meg a Kezdeti, értéküket.</p>
<p align="center"><strong>Egyéni  csata</strong></p>
<p>Az egyéni csata menete éppolyan, mint a többi  Kaland, Játék, Kockázat könyvben. A csatának ezt a módját akkor választhatod,  ha te, a kapitány, egy meghatározott teremtmény ellen harcolsz. Ha már ismered  az erre vonatkozó szabályt, úgy átugorhatod ezt a fejezetet. Ha nem, a lényeg a  következő:</p>
<br clear="all" />
<p>&nbsp;</p>
<ol>
  <li>Ez  a csata szimultán. Az egyéni csata olyan fordulók sorozata, amelyekben az egyik  fél sebet ejt a másikon.</li>
  <li>Dobj  két kockával. Ellenfeled ÜGYESSÉG pontjainak a számát add hozzá a dobott  számhoz. A kapott összeg jelenti ellenfeled TÁMADÓEREJÉT.</li>
  <li>Dobj  ismét két kockával. A kapott számhoz add hozzá ÜGYESSÉG pontjaidnak a számát. A  kapott összeg a te TÁMADÓERŐD.</li>
  <li>Ha  ellenfeled TÁMADÓEREJE nagyobb, mint a tiéd, úgy ő ejtett sebet rajtad, és  ilyenkor le kell vonnod 2 pontot ÉLETERŐ pontjaidból.</li>
  <li>Ha  a te TÁMADÓERŐD nagyobb, mint ellenfeledé, te sebezheted meg őt - ilyenkor az ő  ÉLETERŐ pontjaiból kell 2-t levonnod.</li>
  <li>Ha  mindkettőtök TÁMADÓEREJE egyforma - támadásotok célt tévesztett. Ilyenkor új  Fordulót kell kezdened úgy, hogy megismételed a lépéseket a 2. ponttól.</li>
  <li>Addig  kell folytatnod ezt a csatát, amíg vagy a te ÉLETERŐ pontjaid csökkennek  nullára, vagy az ellenfeledéi (halál).</li>
</ol>
<p align="center"><img src="ht1-intro_clip_image006.jpg" alt="" width="80" height="106" /></p>
<br clear="all" />
<p align="center"><strong>Tengeri  csata</strong></p>
<p>Minden olyan esetben, amikor a könyv azt  javasolja, hogy a legénységnek kell harcolnia, vagy amikor az ellenfél ÜTÉS,  illetve ERŐ értékeit adja meg az ÜGYESSÉG, illetve ÉLETERŐ pontszámok helyett,  akkor a tengeri csata szabályai szerint kell harcolni. Ez a következő:</p>
<ol>
  <li>A  tengeri csata szimultán harc, és a párviadalhoz hasonló szabályok szerint kell  eljárni. Olyan fordulók sorozata ez, ahol az egyik hajó legénysége mér csapást  a másik hajó legénységére.</li>
  <li>Dobj  két kockával. A kapott számhoz add hozzá ellenfeled ÜTÉS pontszámát. Az így  kapott összeg ellenfeled TÁMADÓEREJE.</li>
  <li>Dobj  ismét két kockával. A kapott pontszámot add hozzá a LEGÉNYSÉG ÜTÉS pontjaihoz.  A kapott összeg hajód legénységének a TÁMADÓEREJE.</li>
  <li>Ha  ellenfeled TÁMADÓEREJE nagyobb, mint a hajód legénységéé, akkor ők mértek  csapást legénységedre, és ezért 2 pontot le kell vonnod LEGÉNYSÉGED ERŐ pontszámából.</li>
  <li>Ha  a legénységed TÁMADÓEREJE nagyobb, mint ellenfeledé, akkor a legénységed mért  csapást ellenfeledre, és ezért<br />
    2 pontot le kell vonnod ellenfeled ERŐ pontszámából.</li>
  <li>Ha  a te legénységed mért csapást ellenfeledre és a könyv felajánlja a menekülés  lehetőségét, elmenekülhetsz. Ugyanakkor azonban tudnod kell, hogy ezért  büntetés jár: ha<br />
  </li>
</ol>
<br clear="all" />
<p>bármikor a menekülést  választod, azért automatikusan 2 pont levonás jár LEGÉNYSÉGED ERŐ pontszámából.</p>
<ol>
  <li>Ha  mindkét TÁMADÓERŐ egyforma, mindkettőtök támadása érvénytelen. Ekkor új  Fordulót kell kezdeni a 2. ponttól.</li>
  <li>Addig  kell a harcot folytatni, amíg ellenfeled ERŐ pontszáma vagy legénységed ERŐ  pontszáma nullára nem csökken (hacsak el nem menekülsz, természetesen). Bárki  éri el előbb a nullát, megsemmisül.</li>
</ol>
<p align="center"><img src="ht1-intro_clip_image008.jpg" alt="" width="117" height="117" /></p>
<p align="center"><strong>Hajónaplód</strong></p>
<p>HAJÓNAPLÓDBAN szerepel, hogy mennyi ideje  hajózol. Ezt egy papíron vezesd a könyv utasításainak megfelelően. Meghatározott  idő áll rendelkezésedre ahhoz, hogy utadat megtedd; HAJÓNAPLÓD segíteni fog  abban, hogy megtudd, milyen gyorsan haladsz.</p>
<p align="center"><strong>Az  ÉLETERŐ pontok visszaállítása</strong></p>
<p>Ha bármikor egyéni csatában veszel részt,  minden esetben ÉLETERŐ pontot fogsz veszíteni. Hacsak nem kapsz rá külön  utasítást a könyvben, hogy ÉLETERŐDET visszanyerd, csak egyet tehetsz:<br />
</p>
<br clear="all" />
<p align="center"><img src="ht1-intro_clip_image010.jpg" alt="" width="302" height="488" /></p>
<br clear="all" />
<p>pihenned kell! Minden újabb nap, amit a HAJÓNAPLÓBA  bejegyzel, 1 ponttal növeli ÉLETERŐDET. Azt azonban tudnod kell, hogy ÉLETERŐ  pontjaid száma sohasem haladhatja meg azok Kezdeti értékét. Természetesen minél  több időt töltesz el pihenéssel, annál lassabban jutsz el küldetésed céljához,  tehát vigyázz!</p>
<p align="center"><strong>Zsákmány</strong></p>
<p>Kalandjaid során természetesen módod lesz rá,  hogy aranyat és rabszolgákat zsákmányolj. Kalandlapodon találsz majd egy  ZSÁKMÁNY rovatot, ahová szerzeményeidet bejegyezheted. Kalandodat 20 Arany  Tallérral kezded.</p>
<p align="center"><img src="ht1-intro_clip_image011.jpg" alt="" width="120" height="128" /></p>
<p align="center"><strong>Térkép</strong></p>
<p>A túloldalon lévő térkép azt a területet  ábrázolja, ahol kalandjaid során megfordulsz majd. Nem árt, ha megismerkedsz a  rajta szereplő nevekkel, mert gyakran fogunk a könyvben ezekre hivatkozni.</p>
<br clear="all" />
<p align="center"><img src="ht1-intro_clip_image013.jpg" alt="" width="305" height="493" /></p>
<br clear="all" />
<p align="center"><img src="ht1-intro_clip_image015.jpg" alt="" width="302" height="480" /></p>
<br clear="all" />
<p align="center"><strong>A  fogadás</strong></p>
<p>&nbsp;</p>
<p>A Beltenger északi csücskénél lévő Tak városa  tolvajok, kalózok, gyilkosok tanyája, olyan hely, amilyet civilizált világ még  nem látott. A bűnös, tiltott cselekedeteket nemcsak hogy megengedik, de még  pártfogolják is a söpredéknek ebben a városában. Ez a szülővárosod, itt  kezdődik legújabb kalandod.<br />
  Sok kalóz eljutott már Tak városába, de  közülük csak rólad és Abdulról, a Mészárosról gondolják, hogy ti vagytok a  bátorság és kapzsiság királyai. Ennek ellenére egyikőtök sem igazán gazdag,  mert a hazárdjátékok iránti vonzalmatok felemészti mindazt a vagyont, amit az  ellenséges városokban, Lagashban, Maradban és Kishben zsákmányoltatok.<br />
  A gonoszság versengésetek hajtóereje. Egymást  próbáljátok meg felülmúlni az egyre eszélyesebb, de bámulatba ejtően sikeres  portyázások során. A cél - a Kalózok Királya, a Városok Kifosztója cím  elnyerése, melyet soha nem lehet örökölni: meg kell szerezni.<br />
  Egy este, amikor éppen Tak egyik  játékbarlangjában kockáztok egymás ellen, valaki azt javasolja: meg kellene  mérkőznötök egymással, hogy egyszer s mindenkorra eldőljön, melyikőtök a legnagyobb  kalóz. Mivel vakmerő vagy, az ötlet rögtön megtetszik neked. &bdquo;Helyes - mondja  Abdul. - Legyen ez a gyorsaság és a kincsek versenye!&rdquo; Megállapodtok a verseny  feltételeiben. Mindketten egy-egy hajóval indultok, és a megadott napon<br />
  <br clear="all" />
  Takról elhajózva a távoli Nippur szigete felé veszitek utatokat, mely a nagy  Déli-tenger távoli pontján fekszik. Az utat ötven nap alatt kell megtenni, és  aki a legtöbb aranyat szerzi meg, az nyeri a fogadást.<br />
  Kézfogással, pohárköszöntővel pecsételitek  meg az egyezséget.<br />
  Rövidesen útra kelsz.<br />
  És most lapozz az 1-re!</p>
<p align="center"><img src="ht1-intro_clip_image016.jpg" alt="" width="80" height="106" /></p>
<br clear="all" />
